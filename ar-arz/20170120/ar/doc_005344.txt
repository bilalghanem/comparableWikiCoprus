<doc id="631086" title="إنت الحب" url="https://ar.wikipedia.org/wiki?curid=631086">
إنت الحب

إنت الحب هي أغنية ألفها أحمد رامي ولحنها محمد عبد الوهاب وغنتها أم كلثوم عام 1965.

واحشني وإنت قصادي عيني...وشاغلني وإنت بعيد غني 

ياما قلوب هايمة حواليك... تتمنى تسعد يوم برضاك

وانا اللي قلبي ملك ايديك... تنعم وتحرم زي هواك

الليل عليا طال... بين السهر والنوح

واسمع لوم العزّال... اضحك وانا المجروح

وعمري ما اشكي من حبك... مهما غرامك لوعني

لكن أغير م اللي يحبك... ويصون هواك أكتر مني

أول عنيا ما جت في عنيك... عرفت طريق الشوق بينا

وقلبي لما سألته عليك... قالي دي نار حبك جنة

صدقت قلبي في اللي قالولي

لكن غرامك حيرني... وليل بعادك سهرني

تجري دموعي وانت هاجرني... ولا ناسيني ولا فاكرني

وعمري ما اشكي من حبك... مهما غرامك لوعني

لكن أغير م اللي يحبك... ويصون هواك أكتر مني

أهواك في قربك وف بعدك... واشتاق لوصلك وارضى جفاك

وان غبت احافظ على عهدك... وأفضل على ودي وياك

يورد على خاطري... كل اللي بينا اتقال

ويعيش معاك فكري... مهما غيابك طال

واحشني وانت قصاد عيني... وشاغلني وانت بعيد عني

والليالي تمر بيا... بين أماني وبين ظنون

وانت يا غالي عليا... كله في حبك يهون

واحشني وانت قصاد عيني... وشاغلني وانت بعيد عني

وعمري ما اشكي من حبك... مهما غرامك لوعني

لكن أغير م اللي يحبك... ويصون هواك أكتر مني

ولما اشوف حد يحبك... يحلالي اجيب سيرتك وياه

واعرف جراله إيه في حبك... وقد إيه صانه ورعاه

أسأله إن غبت عنه يا حبيبي يشتاق إليك قدي أنا

وان جافيته يا حبيبي يسهر الليل ويناجيك زيي أنا

ألاقي قلبي أنا... حبه ما جه على بال

لا عن هواك له غنى... ولا يوم لغيرك مال

إنت الأمل اللي احيا بنوره... عمره ما يبعد يوم عن عيني

وانت الشوق اللي اسمع صوته... لما تغيب عني يناديني

وانت الحب اللي مفيش غيره... لو يسعدني أو يشقيني

وعمري ما اشكي من حبك... مهما غرامك لوعني

لكن أغير م اللي يحبك... ويصون هواك أكتر مني


</doc>