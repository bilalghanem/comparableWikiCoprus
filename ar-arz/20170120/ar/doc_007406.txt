<doc id="243588" title="ماما زمانها جاية" url="https://ar.wikipedia.org/wiki?curid=243588">
ماما زمانها جاية

هي أغنية للمطرب محمد فوزي الفها فتحي قورة ولحنها محمد فوزي خصيصا للأطفال مع عدد اخر من الأغانى وهي من أشهرهم على الإطلاق وأغنية " ذهب الليل وطلع الفجر " وكان هذا في الخمسينات من القرن العشرين، وكان يعتبر من أوائل اللأغانى المصورة للتليفزيون.

ماما زمانها جاية، جاية بعد شوية، جايبة لعب وحاجات

جايبة معاها شنطة ، فيها وزة وبطة, بتقول واك واك واك

عارف الواد اللى اسمه عادل, جه الدكتور وعملله ايه

لقى رجليه كانوا زى الفتلة ، بص شوية جوه عنيه
راح مديـــله حقنة كبيرة، عارف اداله الحقنة ليــه
مابيشربش اللبن الصبح ، وكل اصحابه ضحكوا عليه 

واهو من يومها شرب وبيكبر ، واتراباله عضل في ايديه 

ماما زمانها جاية ، جاية بعد شوية ، جايبة لعب وحاجات

جايبة معاها شنطة ، فيها وزة وبطة, بتقول واك واك واك

وأحمد برضه ايده مربوطة ، ومامته عارف ليه مخاصماه 
كان بيحب تمللى يلعب ، بالكبريت ويشيله معاه 

وفى يوم جاب كام عود وللعهم، واخته بوسي كانت شايفاه
راحت النار ملهلبه ايده ، ولسه ايديه الأتنين واجعاه
اهوه من يومها لا بيتعفرت ، ولا بيشيل كبريت وياه 

ماما زمانها جاية ، جاية بعد شوية ، جايبة لعب وحاجات

جايبة معاها شنطة ، فيها وزة وبطة, بتقول وات وات وات

وسعاد ابله زعلت منها ، خالص خالص من شهرين
مابتحفظش الدرس وتكذب ،وكمان ضاع منها كتابين
وبتتشاقى جوه الفصل، وكان ترنيبهاالعشرين
لما ذاكرت وبقت حلوه ،أبله خدتها مع الشـاطرين
جت شهادتها أخر مرة ، وكانت الأولى من تلاتين


</doc>