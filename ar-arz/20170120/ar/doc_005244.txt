<doc id="965357" title="لسه فاكر" url="https://ar.wikipedia.org/wiki?curid=965357">
لسه فاكر

الأغنية من غناء أم كلثوم عام 1963 و كلمات عبد الفتاح مصطفي و ألحان رياض السنباطي 


ولا فاكر كلمه ح تعيد اللي كان

والا نظره توصل الشوق بالحنان

لسه فاكر كان زمان .. كان زمان

كانت الأيام في قلبي دموع بتجري

وانت تحلالك دموعي وهي عمري

ياما هانت لك وكانت كل مره

تمحي كلمة من أماني فيك وصبري

كلمة كلمه لما راح الهوى ويا الجراح

واللي قاسيته في ليلي اتنسى ويا الصباح

والنهار ده الحب والشوق والحنان

لما تسألني أقولك كان زمان

لسه فاكر كان زمان ..

ياما حليت لك آهات قلبي وهيّ

من قساوتك أنت والأيام عليّ

كنت تسمعها نغم واسمع صداها

نار تدوب حبنا شوية شويه

النغم رجعت حلاوته لقلبي وفضلك اساوته

الهوى اللي هان عليّ ابتديت تعرف غلاوته

النهار ده الحب سيره كان وكان

لما تسألني أقولك كان زمان

لسه فاكر كان زمان ..

والليالي كنت بتسمي الليالي

لعبة الخالي وهي عمر غالي

كنت أبات أسأل عليك ظني ودموعي

وانت متهني بحيرتي وانشغالي

قل لي إيه قصدك معايا

بعد ما عرفنا النهاية

أنت جيت مشتاق لحبي

ولا لدموعي وأسايا

النهار ده الحب سيره كان وكان

مهما تحلفلى أقولك كان زمان

لسه فاكر كان زمان

سمعنا


</doc>