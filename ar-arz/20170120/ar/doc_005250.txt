<doc id="624164" title="عدى النهار" url="https://ar.wikipedia.org/wiki?curid=624164">
عدى النهار

عدى النهار أو موال النهار هي أول أغنية غناها عبد الحليم حافظ بعد حرب 1967. ألف الأغنية عبد الرحمن الأبنودي، ولحنها بليغ حمدي.



وبلدنا ع الترعة بتغسل شعرها...جانا نهار مقدرش يدفع مهرها

يا هل ترى الليل الحزين...أبو النجوم الدابلانين...أبو الغناوي المجروحين

يقدر ينسيها الصباح...أبو شمس بترش الحنين

أبداً بلدنا للنهار..بتحب موال النهار

والأرجح أن الذي يقصده الأبنودي هو أن بلده (ممثلة في الفتاة التي تغسل شعرها) لن تستلم للهزيمة (ممثلة في الليل الحزين) بل هي قرينة الانتصار (ممثلة في النهار وشمسه).

عدّى النهار..

و المغربية جايّة

تتخفّى ورا ضهر الشجر..

و عشان نتوه في السكة..

شالِت من ليالينا القمر!..

و بلدنا ع الترعة.. بتغسل شعرها

جانا نهار مقدرش يدفع مهرها..

يا هل ترى الليل الحزين

أبو النجوم الدبلانين

أبو الغناوي المجروحين

يقدر ينسّيها

الصباح..

أبو شمس بترش الحنين؟

أبداً..

بلدنا للنهار

بتحب موّال النهار..

لما يعدّي في الدروب

و يغنّي قدّام كل دار..

و الليل يلف ورا السواقي

زي ما يلف الزمان

و على النغم..

تحلم بلدنا

بالسنابل والكيزان

تحلم ببكرة

و اللي حيجيبه معاه

تنده عليه في الضلمة

و بتسمع نداه..

تصحى له من قبل الأدان

تروح تقابله في الغيطان..

في المتاجر و المصانع.. 

و المدارس.. والساحات..

طالعة له صحبة..

صفوف.. جنود

طالعة له رجال..

أطفال.. بنات

كل الدروب.. واخدة بلدنا للنهار

و احنا بلدنا للنهار

بتحب موال النهار..

لما يعدي في الدروب

و يغني قدّام كل دار..



</doc>