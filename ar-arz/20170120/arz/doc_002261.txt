<doc id="14213" title="برج بيزا" url="https://arz.wikipedia.org/wiki?curid=14213">
برج بيزا

برج پيزا المايل (‏ Torre pendente di Pisa \تورى پندينتى دى پيزا\)، برج فى مدينة پيزا فى ولاية توسكانا فى ايطاليا بني فى الاصل ليكون برج جرس لكاتدرائية پيزا. يطل البرج على ساحة اسمها ساحة المعجزات. بدأ بناء البرج فى 9 اغسطس 1173.

البرج بيتكون من تمن تدوار مبنيه من الرخام الاصلي النضيف المستورد واتبني على الطراز الرومانى بعلو 5405 متر و مبنى جواه سلم بيتكون من 300 سلمه. اتبنى البرج على تلت مراحل فى فترة بنا خدت بتاع 177 سنه. بعد ما بدا البنا مال و عيتقال ان السبب فى كده رخوة و هبوط الارض اللى اتبنى عليها. ظهر الميلان وقت بنا المراحل الاولانيه بعد بنا الدور التالت سنة 1178 لكن المهندسين كملو البنا على اساس نفس الميلان. و فى سنة 1275 و هما بيبنو الدورين الرابع و الخامس حاول المهندسين انهم يحركو مركز تقل البرج عشان يتلافو الميل لكن ما نجحوش فى الموضوع. اتوقفت تكملة البنا لحوالى قرن، و فى سنة 1275 ابتدت تكملة البنا فإتبنت اربع تدوار زياده بزوايه معينه اكمنهم عازو يعدلو الميلان لكن برضه الموضوع مانفعش فإتوقف البنا تانى سنة 1301، و بعدين بنو اخر دور 1372 و اتحط الجرس فيه. فى سنة 1990 اتقفل البرج و اتمنع الناس من دخوله بسبب الخوف من وقوعه علشان ميحصلش مشكله وحد يتعور ولا حاجه

فيه كذا قصه عن شخصية المهندس اللى بنا البرج، بيتقال ان واحد اسمه بونانو پيزانو Bonanno Pisano هو اللى بدا بناه و ده كان فنان بيزى معروف عاش فى القرن الاتناشر مشهور بأعماله الفنيه البرونزيه فى كاتدرائية پيزا، و بعدين كمل البنا بعد فترة توقف طويله جوفانى دى سيمونى Giovanni di Simoneو شطب البنا تومازو دى اندريا پيزانو Tommaso di Andrea Pisano فى القرن اربعتاشر. فى العصر الحديث امر بينيتو موسولينى بعدل البرج فصبو سمنت فى اساساته لكن بدل ما يتعدل غطس اكتر فى الارض.

فى يوم 27 فبراير 1964 طلبت الحكومه الايطالية مساعدات لمنع وقوع البرج فاجتمع مهندسين من اماكن مختلفة فى جزر أزوريس لمناقشة طريقة تثبيته و بعد ما أعدت ابحاث و دراسات اتخذ قرار بقفل البرج و منع الزوار من دخوله وكان ذلك فى يناير 1990. و استمرت المحاولات و الجهود لتصحيح وضع البرج و تثبيته، و درس اكثر من طريقه لتثبيت البرج كان منها اقتراح بتزويد 800 طن مترى من الرصاص كثقل مقابل على الطرف العالي، لكن الحل الاخر كان إزالة 38 متر مكعب من الارض من تحت الطرف العالي من قاعدة البرج.

بعد جهود كبيره للتصحيح و التثبيت اتفتح البرج تانى للزوار يوم 15 ديسمبر 2001.



</doc>