<doc id="720" title="مونتينيجرو" url="https://arz.wikipedia.org/wiki?curid=720">
مونتينيجرو

مونتينيجرو (ومعناها الجبل الاسود) هى دولة أوروبية موجودة فى جنوب شرق اوروبا. تطل على البحر الادرياتيكي و تحدها كرواتيا من الغرب, البوسنه و الهرسك فى شمالها الغربي, صربيا فى شمالها الشرقي, كوسوفو فى الشرق و البانيا فى جنوبها الشرقي. بودجوريكا هى العاصمة بتاعتها و اكبر مدينة فيها, بس سيتينجي هى العاصمة الملكية السابقة.

بدا تاريخ مونتينيجرو من القرن التاسع الميلادي مع ظهور اقطاعية الدقلجة و اللى كانت ولاية بيزنطيه. الدقلجة كان بيحكمها فوجزلاف و اسرته. فى 1024 و مع نهاية حكم الملك فوجزلاف -اللى استمر 25 سنة- فاز الملك بمعركة حاسمة جمب مدينة بار ضد البيزنطيين, و بقت مستقلة. قوة و رخاء الدقلجة وصلت للذروة فى حكم ابن فوجزلاف الملك ميهيلو [1081-1046] و بعدها ابنه الملك بودين [1081-1101].

مونتينيجرو مصنفة كدولة متقدمة فى "مؤشر التنمية البشريه". لها عضوية فى الأمم المتحده, منظمة الامن و التعاون فى اوروبا, مجلس اوروبا و عضو منشىء فى اتحاد علشان المتوسط. مونتينيجرو برضو مرشحة لعضوية الاتحاد الاوروبي بعد تقديمها الطلب فى 2008 على امل انها تاخد العضوية فى 2010 و هيا مرشح رسمي لحلف الناتو.

فى سنة 1918 انضمت مونتينيجرو مع صربيا و دول تانية و عملو اتحاد اسمه يوجوسلافيا وفي 3 يونيو 2006 اعلنت مونتينيجرو استقلالها وبعديها على طول فى 28 يونيو 2006 اعترفت بها الأمم المتحده و بقت العضو رقم 192 فى المنظمة الدولية دي.اللغة الرسمية ليها هى المونتينيجري و هى لغة قريبة جدا من الصربي و كانت لحد 2004 بتعتبر لهجة من لهجات اللغة الصربية. اليورو هو العملة الرسمية مع ان الدولة ما هياش عضو فى الاتحاد الاوروبي.
مونتينيجرو دولة صغيرة و مساحتها 13,812 كم يادوب وعدد سكانها 678,177 انسان.


</doc>