<doc id="15630" title="القادريه" url="https://arz.wikipedia.org/wiki?curid=15630">
القادريه

الطريقه القادريه هى واحده من اقدم الطرق الصوفيه فى الاسلام ، اسسها فى بغداد الشيخ الحنبلى عبد القادر الجيلانى اللى عاش ما بين سنة 1078 و 1166. التعاليم بتاعته كانت بسيطه فى الاول و كانت متوجهه للناس اللى حواليه و بس ، بعد اما مات ابتدو اولاده و التابعين ليه فى تحويل تعاليمه لطريقه صوفيه و نشروها فى شمال افريقيا و الهند و وسط اسيا.الطريقه القادريه بتدعو اتباعها انهم يحبو بعض و بتدعيهم للتقوى و الورع و السلام مع كل البشر و بتذم التكبر و التطرف. الطريقه ما فيهاش انظمه صارمه و فروعها المنتشره فى حتت كتيره من العالم كل واحد فيهم ليه الادعيه و الاذكار الخاصه بيه و ببلده.رئيس الطريقه القادريه موجود فى بغداد جنب التربه المدفون فيها جده لان اتباعه بيؤمنو انه من نسل الشيخ عبد القادر الجيلانى.
فى جماعه مش منتشره قوى اسمها الجيلانيه و مركزها فى شمال افريقيا بيضفو قدسيه على الشيخ عبد القادر الجيلانى و معتقداتهم خليط بين فلسفات روحانيه اسلاميه و قبل - اسلاميه.


</doc>