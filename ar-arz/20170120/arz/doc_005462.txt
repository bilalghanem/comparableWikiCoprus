<doc id="14038" title="جيامباتيستا فيكو" url="https://arz.wikipedia.org/wiki?curid=14038">
جيامباتيستا فيكو

جيامباتيستا فيكو Giambattista Vico ( نابولى ، ايطاليا ، 23 يوليه 1668 - نابولى ، 23 يناير 1744 ) ، مفكر و مؤرخ طليانى من نابولى كان ليه فضل على تطوير علم التاريخ فى اوروبا.

مع ان تفكيره كان مش منظم بطريقه خلت البعض يتهموه بالجهل لكن كانت له نظره تاريخيه عميقه اكتر من مؤرخين اشهر منه. فيكو بص للتاريخ نظره عامه و اتعامل معاه على مستوى تلت حقب : " الالاهيه " و هى الحقبه اللى البشر كانو فيها بيعتبرو كل الحوادث من صنع الالهه ، و الحقبه " البطوليه " و هى الحقبه اللى التاريخ كان فيها سرد لاعمال العظماء و سيرهم و الحقبه " الانسانيه " و هى الحقبه اللى اتنبه فيها المؤرخين للتاريخ الحقيقى اللى بتعمله الجماهير و الشعوب.

على الرغم من إن تقسيمة فيكو التاريخيه بسيطه و فيها سذاجه لكن بيعتبر اول واحد فى الغرب بص للتاريخ العالمى بصه عامه فلسفيه ، و كان ليه اثر كبير على المؤرخين لغاية نهاية الحرب العالميه الاولى على الاقل ، و جايز كان ليه اثر مباشر على يوهان جوتفريد هيردر اللى بيعتبر مؤسس المدرسه الالمانيه فى علم التاريخ.



</doc>