<doc id="1972" title="مجلة ميكى" url="https://arz.wikipedia.org/wiki?curid=1972">
مجلة ميكى

مجلة ميكي هى مجله قصص مصورة للاطفال اسبوعية بتصدر بترخيص من شركة والت ديزني بكذا لغه. ابتدت فى مصر سنة 1959 بصدور اول عدد ليها من دار الهلال لحد 2003 و وقفت بعد مشاكل دار الهلال مع مؤسسة ديزنى, المجله رجعت تانى بعد ما اصدرتها دار نهضة مصر فى شهر يناير من سنة 2004. و رجعوا الكتابه بالمصرى بعد سنين طويله بعد ما غيروا طريقة الكتابه فى المجله من مصرى للعربى فى نص التمانينات, بس فى سنة 2004 رجعت المجله تانى تتكتب بمصرى. فيه ناس كانت بتعترض على كتابه المجلة بالعربى و تغيير الكتابه بالمصرى و قالوا ان اللى عمل كده ما اهتمش بوجدان الطفل المصرى و نفسيته و لا بقيمة مجله للاطفال هدفها اسعاد الاطفال و تفتيح عقولهم و تنمية مواهبهم و قدراتهم الفكريه.

المجلة كانت بتتكتب بالمصرى اللى بيتعلمها الطفل المصرى قبل ما يروح المدرسه ، لحد نص التمانينات اللى بعدها اتحولت اللغة للعربي اللغه التانيه للطفل المصرى ، و بكده اتحرم اطفال مصر من قراية مجلة ميكى او سماع حد بيقراها لهم قبل ما يكبروا و يتعلموا عربى. الاعداد الاولانية كانت بتتميز بقصص فيها ميكى و بطوط مع شوية قصص بطولة سوبر بندق. القصص دي مع الوقت بدت تقل لحد ما اختفت وسوبر بندق بقى قليل قوى لما يظهر.
المجلة ادت شخصيات ديزنى المشهورة اسامي مصريه زي ميمى و بطوط و بندق و عم دهب و محظوظ و فركوك و زيزى.

مصر كانت مزدهره بمجلات الاطفال ، بالاضافه لمجلة ميكى اللى اسعدت ملايين الاطفال فى مصر و فتحت عقولهم و ادتهم الامن النفسى و ربطتهم بثقافة العالم المتنور و المتقدم بعيد عن ثقافة القلق و التخلف المتحجره حضانة التعصب و التطرف و التابوهات ، كان فيه مجلات تانيه كتيره زى مجلة سندباد و مجلة سمير و مجلة كروان كلها بالمصرى الجميل اللى كان بيفهمها الطفل طوالى و بيسعد بيها. عيزه اعرف عنوان المجله فى مصر لو سمحت دروري


</doc>