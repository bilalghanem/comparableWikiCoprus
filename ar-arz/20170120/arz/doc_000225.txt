<doc id="26901" title="عصام شرف" url="https://arz.wikipedia.org/wiki?curid=26901">
عصام شرف

عصام عبد العزيز شرف هوا سياسى مصرى و كان رئيس وزرا مصر من 3 مارس 2011 لحد يوم 21 نوفمبر 2011 بتكليف من الخونتا العسكريه الحاكمه فى مصر من يوم 11 فبراير 2011 بعد قبول استقالة احمد شفيق فى نفس اليوم.

عصام شرف خريج هندسة القاهرة و أخد ماجستير و دكتوراه من امريكا. و ليه أكتر من 140 بحث فى مجال الطرق. و كان وزير النقل فى مصر فى اول حكومه شكلها الدكتور احمد نظيف سنة 2004 واستقال منها فى شهر ديسمبر 2005 سنة.

عصام شرف شارك فى الثوره اللى إبتدت يوم 25 يناير سنة 2011. و فى 3 مارس كلفته الخونتا العسكريه بتشكيل حكومه جديده بعد ما استقال احمد شفيق بسبب ضغط المتظاهرين.

الخبرا بيقولو ان عصام شرف رئيس وزرا تحت حكم خونتا عسكريه و مالهوش صلاحيات حقيقيه.

شرف معارض تطبيع العلاقات بين مصر و اسرائيل و شايف إن حل المشاكل بين الاسرائيليين و الفلسطينيين شرط للتعاون بين مصر و اسرائيل.



</doc>