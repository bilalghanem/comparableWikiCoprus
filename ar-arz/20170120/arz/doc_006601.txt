<doc id="13285" title="بوهيموند الاول" url="https://arz.wikipedia.org/wiki?curid=13285">
بوهيموند الاول

بوهيموند امير تارانتو Bohemond Prince of Taranto، او بوميندو دى تارانتو Boemondo di Taranto او بوهيموند الاول امير انطاكيه Bohemond I of Antioch ، فى النصوص العربيه القديمه " بومند " ، ( كالابريا ، ايطاليا ، حوالى 1058 - انطاكيه ، 3 مارس 1111 ) .

امير نورماندى حكم مقاطعة تارانتو فى جنوب ايطاليا. ابن روبرت جويسكار دوق كالابريا و عمه روجر جويسكار اللى طردو العرب من جزيره صقليه بالكامل سنة 1091.

شارك فى معارك ابوه ضد الامبراطوريه البيزنطيه و غلب الامبراطور اليكسيوس الاول و استولى على ثيتالى فى اليونان لكن اضطر ينسحب منها قدام اليكسيوس اللى استعان بالترك السلاجقه.

بعد موت ابوه دخل فى صراع مع اخوه المش شقيق روجر بورسا لكن البابا اوربان التانى اتدخل و اتعملت اتفاقيه اخد بوهيموند بيها مقاطعة تارانتو. شارك فى الحمله الصليبيه الاولى و فى حصار انطاكيه و استولى عليها و حكمها و ولاده من بعده.

نعتته المؤرخه انا كومنينا بأفظع الأوصاف.


</doc>