<doc id="126903" title="احمد ماهر (ممثل)" url="https://arz.wikipedia.org/wiki?curid=126903">
احمد ماهر (ممثل)

احمد ماهر (13 اغسطس 1946 - ) ممثل مصرى ، وهو ابو الممثل محمد احمد ماهر .

اتولد احمد ماهر يوم 13 اغسطس 1946 فى حى بولاق ابو العلا بمحافظة القاهره فى مصر ، كان هاوى التمثيل من ايام ماكان لسه طالب فى الثانوى وكان عضو فى فريق التمثيل بمدرسته . بعدما اخد شهادة الثانويه العامه دخل المعهد العالى للفنون المسرحيه واتخرج منه سنة 1973 ، بعد كده اتعين فى مسرح الطليعه واشترك فى معظم العروض اللى قدمها المسرح .

عرف احمد ماهر طريق الشهرة بعدما قدم ادوار فى مسرحيات القطاع الخاص والسينما و التليفزيون ، واشتهر بتمثيل الشخصيات التاريخية و أدوار الشخص قوى الارادة وده بسبب اجادته للغه العربيه الفصحى وصوته المعبر و قوته الجسمانية وشطارته فى ركوب الخيل .

اشترك احمد ماهر فى اعلانات الحملة القومية لتنظيم الأسرة فى فترة التسعينيات وكان بيقول فيها جملته المشهورة (الراجل مش بس بكلمته ... الراجل برعايته لبيته وأسرته) .





</doc>