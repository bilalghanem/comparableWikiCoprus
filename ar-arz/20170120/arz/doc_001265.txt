<doc id="5412" title="لوتس" url="https://arz.wikipedia.org/wiki?curid=5412">
لوتس

اللوتس او سوسن المايه (Waterlily) هو جموعة نباتات اسمها العلمى النيمفى (Nymphaea) و بتضم اكتر من حولى خمسين نوع منتشرين فى كل حته فى العالم تقريبا.

اللوتس بيسموه ساعات سوسن المايه مع انه مالوش علاقه بالسوسن (lily) اللى بيتبع عيلة الليلاسى.
اللوتس المصرى (Nymphaea) مالوش علاقه باللوتس الهندى (المقدس عند الهندوس و البوذيين)او اللوتس الصينى (اللى بيتطبخ و يتاكل) و الاتين دول تبع جنس تانى م النباتات اسمه نيلومبو (Nelumbo).

المصريين القدام انبهرو بجمال زهرة اللوتس و بقت من اشهر الرسومات اللى سابوها فى المقابر و المعابد و خصوصا عمدان المعابد من فوق.
مصر القديمه كان فيها نوعين م اللوتس :اللوتس المصرى الازرق (Egyptian Blue Water-lily) و دى بتفتح ازهارها فى الصبح و بتغطس تحت المايه فى المسا.
اللوتس المصرى الابيض (Egyptian White Water-lily) كان ع العكس بتفتح ازهارها باليل و بتقفل فى الصبح.الدوره المستمره دى يمكن كانت يتمثل او بترمز عند المصريين القدام للحياه و الموت و البعث.

الزهرتين اتلقت بقاياهم فى مقبرة رمسيس التانى فى جنوب مصر.


</doc>