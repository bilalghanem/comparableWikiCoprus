<doc id="2798" title="فرانكس" url="https://arz.wikipedia.org/wiki?curid=2798">
فرانكس

الفرانكس او الفرانك , () هما قبايل جرمانية غربية اتحددت اول مره فى القرن التالت كمجموعة عرقية بتعيش فى شمال و شرق نهر الراين السفلى.

تحت حكم الملوك الميروڤينجيين , الفرانكيين اسسوا واحده من الممالك اللى حلت محل الامبراطورية الرومانية الغربية من القرن الخامس الميلادى . دولة الفرانكيين الموحده سيطرت على اجزاء كبيره من اوروبا الغربيه بحلول نهايت القرن التامن. و تحت حكم الملوك الكارولينجيين الفرانك كانوا من اهم العوامل فى نشر المسيحية فى اوروبا الغربيه.

التعاريف المعاصره للفرانكيين كمجموعه عرقيه مختلفه حسب وجهت نظر المؤرخين. و مش واضح اذا كان الفرانكيين كانوا بيسموا نفسهم الاسم ده من زمان او اذا كان الفرانكيين من البدايه هما مجموعة مختلفه ثقافياً عن الشعوب اللى حواليهم. المؤرخين المسلمين فى العصور الوسطى نسبوا الصليبيين ليهم و سموهم الفرنج او الفرنجه.

اول مره اتعرف حاجه عن الفرانكيين فى التاريخ كان حوالى سنة 250 لما غزوا منطقة الراين بسبب ضعف الامبراطورية الرومانية .

فى القرن التامن الشرق الأوسط ، و ساحل شمال افريقيا و شبه الجزيرة الايبيرية بقو تحت الحكم الاسلامى , و احد الاسباب المهمه اللى وقفت توسع المسلمين فى الغرب كان بسبب معركة تور مع الفرانكيين.


</doc>