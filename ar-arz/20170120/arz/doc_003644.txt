<doc id="23573" title="ايهود اولميرت" url="https://arz.wikipedia.org/wiki?curid=23573">
ايهود اولميرت

ايهود اولميرت ( אהוד אולמרט ‏"Ehud Olmert")‏ ‏(30 سبتمبر 1945)‏ هو سياسى اسرائيلى و كان ريّس وزرا دولة اسرائيل ال12 من سنة 2006 لحد 2009. كان ريّس حزب "كاديما" لحد سبتمبر 2008. اولميرت كان العمده بتاع القدس من 1993 لـ 2003.  سنة 2003 إنتخبه الكنيسيت (الپرلمان) و بقى وزير و نايب ريّس الوزرا فى الحكومه بتاعة ريّس الوزرا اريل شارون. يوم 4 يناير 2006, بعد ما شارون عانا من نزيف فى المخ, اولميرت إبتدا يمارس سلطاته بتاعة ريّس الوزرا. اولميرت قاد "كاديما" للنصر فى إنتخابات مارس 2006 (بعد شهرين بس على أزمة شارون الصحيه) و استمر نايب ريّس وزرا. يوم 14 ابريل, بعد اسبوعين ع الانتخابات, شارون إتعلن عنه إنه بقى عاجز بشكل دايم, اللى خلا اولميرت يبقى شرعى هو ريّس الوزرا الموقّت. بعد اقل من شهر, يوم 4 مايو, اولميرت و الحكومه اللى بعد الانتخابات الجديده إتوافق عليهم من الكنيسيت, و بكده اولميرت بقى هو ريّس الوزرا الرسمى فى اسرائيل.

اولميرت و الحكومه بتاعته كانت علاقتهم كويسه جدا مع السلطه الفلسطينيه اللى بتقودها حركة فتح, اللى وصلت لأحسن مرحله شهر نوفمبر 2007 فى مؤتمر أناپوليس. على اى حال, وقت وجوده ريّس وزرا فى السلطه, كان فيه صراعات عسكريه كبيره مع حزب الله و حماس (فى الغالب فى قطاع غزه). اولميرت و وزير الدفاع عمير پيريتز "Amir Peretz" إتنقدو جدا فى تعاملهم مع حرب لبنان 2006. على اخر 2008, خلص وقف طلق النار بين حماس و اسرائيل, اللى إتسبب فى حرب غزه 2008-2009. اولميرت علن إن قوات الدفاع السرائيلى حتستهدف قيادة حماس و البينه التحتبيه فى الحرب.


</doc>