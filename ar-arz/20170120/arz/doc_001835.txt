<doc id="10339" title="كورة قدم" url="https://arz.wikipedia.org/wiki?curid=10339">
كورة قدم

كورة القدم هى رياضه جماعيه بتتلعب بين فريقين كل فريق متكون من حداشر لاعب و بتعتبر من اكتر الرياضات اللى ليها شعبيه فى العالم كله.

كورة القدم بيلعبوها فى ملعب شكله مستطيل متغطى بالحشيش الطبيعى او الصناعى ، الملعب بيبقا فيه جونين ، واحد فى كل ضلع صغير من اضلاع المستطيل.الهدف بتاع اللعيبه هو انهم يشوطو الكوره فى الجون بتاع الفريق الخصم. حارس المرمى (الجون) هو الوحيد اللى بيبقا من حقه يلمس الكوره بايديه او بدراعاته اما بقية الفريق فمن حقهم بس يلمسو الكوره برجليهم او براسهم و ممكن يستعملو صدرهم او بطنهم.الفريق الفايز هو اللى بيجيب اكبر عدد من الاجوان فى نهاية الماتش.اذا انتهى الماتش بين الفريقين و كانو جايبين نفس العدد من الاجوان او ولا واحد فيهم جاب اى جون ، الماتش بينتهى بالتعادل او بيديلهم الحكم وقت اضافى و لو النتيجه تنتها زى ما هى بيبتدو فى ضربات الجزاء الترجيحيه.

البلد اللى حطت قوانين لعبة كورة القدم الحديثه هى انجلترا سنة 1863 و الجهه اللى بتنظم لعبة كورة القدم على مستوى دولى هى الاتحاد الدولى لكورة القدم و المشهوره باسم الفيفا (FIFA و اللى هى اختصار للاسم بتاع الاتحاد بالفرنساوى "Fédération Internationale de Football Association").

كاس العالم لكورة القدم هيا اكبر مسابقه دوليه بتنظمها الفيفا مره كل اربع سنين و اللى بيعتبر كمان اكبر حدث رياضى فى العالم كله من حيث عدد المتابعين ليه.

اديداس


</doc>