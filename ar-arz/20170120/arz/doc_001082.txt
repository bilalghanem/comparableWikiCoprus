<doc id="32374" title="كلودومير الأول" url="https://arz.wikipedia.org/wiki?curid=32374">
كلودومير الأول

كلودومير الاول ( اتولد 495 - مات 524) ملك فرانكى من سلالة الميروڤينجيين بقى ملك أورليون فى سنة 511, بعد ما ابوه الملك كلوڤيس الاول قسم مملكة فرانكيا عليه هو و اخواته الثلاثة شيلديبيرت الاول , ثيودوريك الاول و كلوتير الاول. اتحالف مع ممالك اخواته و اعلنوا الحرب على مملكة البرجنديز فى سنة 523 , بعد ما والدته كلوتيدا طلبت منه هو و اخواته يخدوا بتار واحد قريبها اغتاله ملك البرجنديز سيجيسمند. التحالف ده قدر يخلى الفرانكس يسيطروا على مملكة البرجنديز و يهزم سيجيسمند و ,اللى أتئسر و اتاخد على أورليون و بعدين اتعدم هناك , بس اخوه, جوندمار قدر يهرب و عمل جيش تانى و بمساعدة ثيودوريك العظيم ملك قبيلة اوستروجوث و هجم على الفرانكس اللى فضلوا فى مملكة اخوه و دبحهم و مسك الحكم تانى.

فى سنة 524 بعد رجوع جوندمار للحكم تانى خرج كلودومير و اخواته ثيودوريك الاول و كلوتير الاول بجيش عشان يحربوا البرجنديز تانى , بس فى وسط المعارك كلودومير اتقتل , بس اخواته كملوا الحرب و قدروا يقبضوا على جوندمار و يقتلوه.

بعد ما كلودومير , اخوه كلوتير الاول اتجوز مراته , عشان يضم مملكة اخوه لمملكته و بعدين قرر يتخلص من اولاد كلودومير التلاته عشان يضمن ان مملكة أورليون تبقى تحت حكمه هو و اولاده, و فعلا قتل اتنين منهم و قدرت تهرب بنته كلودوداد ( اللى بقت القديسة كلودوداد بعد كده) اللى اتنزلت عن العرش و الحكم. و بكده انضمت مملكة أورليون لمملكة سواسون اللى كان بيحكمها كلوتير الاول .


</doc>