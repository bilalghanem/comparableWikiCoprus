<doc id="2117" title="نبيت" url="https://arz.wikipedia.org/wiki?curid=2117">
نبيت

النبيت هو نوع من انواع المشروبات الكحوليه و ساعات بيتقال عليه كمان خمره. النبيت بيتعمل من عصير العنب المتخمر. عصير العنب ليه تركيب كيمياوي معين بيخليه يتخمر لوحده من غير ما يتحط له او سكر او انزيمات او احماض.

النبيت 5انواع فى منه نوعين اساسيين: النبيت الابيض و النبيت الاحمر. النبيت الوردي (Rosé) بيتعمل هوه كمان من العنب الاحمر بس الطريقه مختلفه شويه: اللون الاحمر بتاع النبيت بييجي من قشرة العنبايه ف لو اتساب القشر لمدة طويله النتيجه ح تكون نبيت احمر اما اذا اتعصر العنب و اتفصلت القشره بسرعه (حولي 3 ايام) ف دا ح يدي فى الاخر النبيت الوردي. النبيت ساعات كمان بيكون متضاف له بقاليل غازيه و دا بيتقال عليه نبيت فوار و من اشهر و اغلى انواع النبيت الفوار الشامبانيا.

النبيت من اقدم المشاريب اللى الانسان ابتدا يشربها من عصور قبل التاريخ و من المحتمل انه يكون اخترعوه فى منطقه ع الحدود بين ايران و جورجيا من حوالي 8,000 سنه و فى اثار ليه فى المقابر المصريه القديمه زي مقبرة توت عنخ امون و فى مناطق تانيه كتيره من العالم القديم.

النبيت بيستعمل فى تأدية بعض الصلوات المسيحيه(سر التناول) و اليهوديه (الكيدوش) و متحرم شربه فى الاسلام.

النبيت فيه نسبة كحول متوسطة و شربه بكميات كبيره ليه اثاره السلبيه على الصحه بشكل عام زيه زي بقيت المشروبات اللى فيها كحول.
فى دراسات اتعملت فى امريكا و لقت ان شرب النبيت بشكل معقول بيقلل نسبةاصابة الانسان بامراض القلب و الشرايين و خصوصا فشل القلب.

النبيت بتنتجه و بتصدره دول كتير فى العالم و اهمها فرنسا و ايطاليا و امريكا و اليونان.

مصر بتنتج فى السنه نص مليون جالون من النبيت (تقريبا قد اللى بتنتجه انجلترا) النبيت المصري بيتعمل فى شركة جناكليس فى اسكندريه و من اهم الانواع اللى بينتجوها:


</doc>