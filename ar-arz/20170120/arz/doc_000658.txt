<doc id="12816" title="جامعة كارول دافيلا للطب و الصيدله" url="https://arz.wikipedia.org/wiki?curid=12816">
جامعة كارول دافيلا للطب و الصيدله

جامعة كارول دافيلا للطب و الصيدله فى بوخارست (بالرومانى: Universitatea de Medicină şi Farmacie Carol Davila din Bucureşti) هى جامعه حكوميه فى بوخاريست عاصمة رومانيا متخصصه فى العلوم الطبيه و بتضم اربع كليات : كلية الطب ، كلية طب الاسنان ، كلية الصيدله و كلية الممرضات و الدايات. جامعة كارول دافيلا هى اكبر جامعه طبيه فى رومانيا و بيتبع ليها 20 مستشفى فى بوخاريست.

اتأسست الجامعه سنة 1857 باسم المدرسه الوطنيه للطب و الصيدله و كانت اول معهد للعلوم الطبيه فى رومانيا كلها.الجامعه خدت اسمها من اسم مؤسسها الطبيب الرومانى من اصل فرنساوى (او طليانى) كارول دافيلا . انضمت المدرسه لجامعة بوخاريست و بقى اسمها كلية الطب و الصيدله و بعد اصلاح التعليم سنة 1948 ، انفصلت الكليه عن جامعة بوخارست و بقى اسمها جامعة كارول دافيلا للطب و الصيدله.
الجامعه خرجت اطبا و علما كتير كانت ليهم شهره عالميه زى عالم التشريح جورج ايميل بالادى اللى كان اول عالم رومانى ياخد جايزة نوبل.من العلما الكبار التانيين فيكتور بابيش اللى كان عالم ميكروبيولوجى ساهم بشكل كبير دراسة امراض الجزام و الديفتيريا و السل، نيكولاى باوليسكو اللى بيتنسب له الفضل فى اكشتاف الانسولين و اللى سماه بانكرياتين.


</doc>