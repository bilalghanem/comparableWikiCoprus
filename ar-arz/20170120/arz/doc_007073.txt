<doc id="11229" title="بهاء طاهر" url="https://arz.wikipedia.org/wiki?curid=11229">
بهاء طاهر

بهاء طاهر ( اتولد فى صعيد مصر ، 1935 )، روائى و كاتب مصرى من كبار كتاب الروايه و القصه فى مصر فى الوقت الحالى ، درس التاريخ فى كلية الاداب و اتخرج سنة 1956. و فى نفس السنه خلص دراساته العليا فى الإعلام والتاريخ الحديث ، و اشتغل مخرج فى التلفزيون المصرى و مذيع فى البرنامج الثقافى فى الاذاعه المصريه لغاية سنة 1975 و اشتغل فى مكتب الامم المتحده فى جنيف من 1981 ل 1985. اصدر اول مجموعاته القصصيه " الخطوبة " سنة 1973 و بعدها أصدر المجموعات " بالأمس حلمت بك " (1984) ، و " أنا الملك جئت " (1985) ، و " الشلال " (1998) ، و روايات " قالت ضحى " (1985) ، و " شرق النخيل " (1985) ، و " خالتى صفيه و الدير " (1991) ، و " الحب فى المنفى " (1995) و " نقطة نور " (2001) ، و " واحة الغروب " (2006). احدث اعماله مجموعته " لم أعرف أن الطواويس تطير " (2009). و من كتاباته الغير روائيه " ابناء رفاعة: الثقافة والحرية اللى ضاف ليها جزء سنة 2009 بعنوان " كيف وصلنا للإخوان المسلمين ". كرمته الدوله المصريه بجايزتها التقديريه سنة 1998 ، و حصل على جايزة البوكر الدوليه سنة 2007 ، و على جايزة مبارك فى الاداب فى 25 يونيه 2009.


</doc>