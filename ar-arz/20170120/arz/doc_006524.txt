<doc id="19069" title="انتربول" url="https://arz.wikipedia.org/wiki?curid=19069">
انتربول

الانترپول "Interpol" إختصار ل البوليس الدولى "International Police" و الاسم بالكامل منظمة بوليس الجرايم الدوليه "International Criminal Police Organization‏"، هى اكبر منظمة بوليس دولى فى العالم، اتأسست فى 20 ابريل سنة 1923، و بتتكون من قوات بوليسيه من 140 بلد. بيتبادل اعضاء الانترپول المعلومات عن المجرمين الدوليين و بيتعاونو مع بعض لمكافحة الجرايم الدوليه زى جرايم تزييف الفلوس و التهريب و عمليات شرا و بيع الاسلحه بطريقه مش مشروعه و تأمين و تنمية التعاون المتبادل على اوسع نطاق بين كل سلطات البوليس الجنائى فى اطار القوانين القايمه فى مختلف البلاد و بروح الاعلان العالمى لحقوق الانسان.، و انشاء و تنمية كل المؤسسات القادره على المساهمه الفعاله فى الوقايه من جرايم القانون العام و فى مكافحتها و منع الجرايم الدوليه و كشفها، و دعم جهود البوليس فى مكافحة الاجرام العابر للحدود. و بيحتفظ افراد المنظمه بسجلات الجرايم الدوليه و بيساعدو الاعضاء فى النواحى العمليه، و بيدربو افراد البوليس و بيدوهم نصايح.

الانتربول بتديره جمعيه عموميه بحيث يكون لكل عضو حق فى التصويت، و بتنتخب الجمعيه رئيس و لجنه تنفيذيه متكونه من اتناشر عضو. المركز الرئيسى لمنظمة الانترپول اسمه السكرتاريه العموميه، و بيستخدم المركز 250 موظف و مقره الدايم فى مدينة ليون فى فرنسا و مرزها الرئيسى فى فيينا فى النمسا.

هدف المنظمه الاساسى كان مكافحة الجريمه الدوليه و معظم اعضائها كانو اوروبيين، و فى سنة 1946 اتعاد تنظيم المنظمه و اتنقلت لليون فى فرنسا سنة 1950 و كان عدد اعضائها وقتها خمسين عضو. الانترپول ليه ارع اختصاصات بتحدد مهماته الرئيسيه و هى التنسيق على المستوى الدولى، و تسهيل تبادل البيانات الجنائيه و تحليلها و تخزينها. و من اهم الجرايم اللى بيكافحها الانترپول هى جرايم المخدرات و الاجرام المالى و الاخلال بالامن العام و الارهاب و التجاره فى البشر و ملاحقة الهربانين من العداله، و القبض ع المجرمين و تسليمهم تبع الاتفاقيات المعموله بين الدول و تنفيذ الإنابات القضائيه الدوليه.



</doc>