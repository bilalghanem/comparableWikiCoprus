<doc id="14338" title="بشير الجميل" url="https://arz.wikipedia.org/wiki?curid=14338">
بشير الجميل

بشير الجميل (بشير لچميّل) (10 نوفمبر 1947 - 14 سبتمبر 1982) هو سياسي لبناني وقائد عسكري ورئيس منتخب. انتخبوه فى 23 اغسطس 1982 ساعة ما البلد كان فيها الحرب الاهلية (1975 - 1990). اغتالوه فى 14 سبتمبر 1982 مع 26 من اعضاء الحزب عندما انفجرت القنبله وهو يخطب فى زملائه اعضاء الكتايب. منفذ العمليه وواضع القنبله هو حبيب الشرتونى.

ولد بشير الجميل فى الاشرفية فى لبنان، وكان الاصغر بين إخوانه الستة (ولدين واربع بنات). , وكان أبوه هو بيار الجميل الذى أسس حزب الكتائب والتى أنضم لها بشير سنة 62 حينما كان طالبا. و أمه هى السيدة جنفياف الجميل و التى شاركت فى تصميم اول علم لبناني، وخاله هو النائب موريس الجميل. و بشير له اخ اكبر منه هو امين الجميل الذى اصبح رئيس الجمهوريةمن بعده، واربعه اخوات سيدات هن كلود وجاكلين والراهبة فى راهبات الصليب ارزة وماديس (مادلين) التى كان لها دور فى حزب الكتائب وتوفت فى 25 فبراير 2010. و تعلم بشير فى مدرسة نوتردام الجمهور مرحلته الأبتدائيه ، وفي المرحله الثانويه كان فى المؤسسة الحديثة (الفنار) وبعد ذلك إلتحق بكلية القديس يوسف وتخرج منها فى سنة 1971 وهو معه شهادة فى المحاماة وشهادة أخرى فى العلوم السياسية سنة 1973. و فى سنة 1972 سافر إلى أمريكا حتى يكمل دراسته وتقدم إلى أكاديمية القانون الدولي فى دالاس، تكساس، و لا كن عاد إلى لبنان مره أخرى وانضم لنقابة المحامين، وافتتح مكتب للمحاماه غرب بيروت فى شارع الحمرا و لاكن لما بدئت الحرب الاهلية أغلق المكتب واتفرغ للعمل العسكري.

في عام 1970 قامت الميليشيات الفلسطينية بخطف بشير الجميل وحجزه لديهم حوالي 8 ساعات لم يطلقو سراحه الا بعد اتصالات قام بهاالسيد كمال جنبلاط، و هذا الخطف ترك اثر كبيرا في نفسية بشير الجميل وفي شخصيته بعد ذلك، و جعله يتعهد انه لن يترك فلسطيني واحد على أرض لبنان. كتب عن هذه الحادثة انها كانت بسبب عثورهم على رأس بدون جسم فى سياره بشير، و لاكن مكتب الاعلام فى مؤسسة بشير كتب بيانا يقوم بالرد فيه على هذا الكلام بانه تحريض متعمد وتشويه وان الذى حدث ان عناصر فلسطينية أوقفت بشير الجميل و معه إثنان من أصدقائه فى بلده الدكوانة القريبة من مخيم تل الزعتر ووجدتت فى المخزن الخلفى من سيارته خوذة فلسطيني و ليس رأس كان قد أخذها من أحد الأفراد الكحالة من معركة كوع الكحالة المشهورة اللى كانت مع الفلسطينيين قبلها بعدد من الشهور.

فى يوم 14 سبتمبر 1982 الساعة 4.10 بعد الضهر انفجرت القنبلة اللى كانت محطوطه فوق السطوح فى بيت الكتايب و اتقتل بشير الجميل. بعد الحادثة كان فيه اشاعات فى البلد انه لسة عايش وفيه هيلوكوبتر خدته على المستشفى وانه سليم، وكان فيه اشاعات تانية ان اسرائيل خطفته. الدكتور قال انه مات على طول عشان المخ والعمود الفقري اتقلعوا من مكانهم. بعد ما بشير اتوفى انتخبوا اخوه الكبير امين الجميل رئيس البلد. يمنى الجميل -بنته- قالت انها مش فاكرة باباها خالص بس مامتها صولانج الجميل حكتلها انها فى يوم اغتياله كانت مخبية المفاتيح بتاعته ومكنتش عايزاه ينزل من البيت. كان كل سنة عيلته بتحتفل بالذكرى بتاعته قبلها بيوم (13 سبتمبر) عشان 14 سبتمبر هو عيد الصليب. بس بطّلوا يعملوا كدة من الذكرى الواحد وعشرين ورجعوا الذكرى بتاعته فى اليوم اللى اتوفى فيه.

لسة الملف فى ايد القضاء اللبناني لحد دلوقتي. حبيب الشرتوني المتهم باغتياله اتهرب من السجن ساعتها بطريقة مثيرة للجدل ولحد دلوقتي مش معروف هو فين.

مؤسسة بشير الجميل هي مؤسسة اجتماعية وانسانية اسستها مرات بشير الجميل صولانج الجميل ورفاقه بعد 3 شهور من اغتياله وبالتحديد في 10 نوفمبر 1982 في اول عيد ميلاد له بعد اغتياله وكان الهدف هو تجسيد معتقدات البشير في مؤسسة. المؤسسة بتضم كل المعلومات عن بشير الجميل وصوره وخطاباته والارشيف والمستندات اللي متعلقه بيه. والمؤسسة هتعمل متحف لبشير الجميل. والمؤسسة فتحت مستوصف في يوليو 2006 وبأمن من خلاله الادوية والدكاترة للعيانين.

متزوج من صولانج توتنجى (صولانج الجميل).

اولادهم هم:

فى اغسطس 2007 بلدية بيروت اعلنت انها هتسمي الطريق اللى بين مستشفى اوتيل ديو لغاية مدرسة الحكمة فى الاشرفية. القرار دة لقى ترحيب جامد من سكان المنطقة وقالوا انها جت متاخره اوي. فيه اللى شايف ان دة كان بسبب الاحتلال السوري للبنان والقمع اللى كانت بتعمله الاجهزة الامنية ضد المسيحيين، مسعود الاشقر صاحب بشير الجميل اتاثر بالقرار دة وقال انه كافح عشان يتسمى شارع باسمه فى الاشرفية ومكنش بيحصل حاجة، وبيستغرب اشمعنى دلوقتي القرار دة اتوافق عليه، رئيس بلدية بيروت عبد المنعم العريس بيقول ان السبب مكنش سياسي بس عشان تفادي مشاكل مع عيلة اللى هيتشال اسمه من الشارع؛ عشان الشارع كان باسم الفرد نقاش قبل توسيعه بس بعد ما اتوسع وبقى طريق عام اتشال اسمه. بس المسئول الاعلامي فى مؤسسة بشير الجميل جو توتنجي قال ان بلدية بيروت خدت القرار سنة 1983 انها تسمي نفس الشارع باسم بشير الجميل والموضوع اتحول للمحافظ اللى حوله لوزير الداخلية ومن ساعتها الموضوع نام، وقال كمان ان عيلة الجميل اثارت الموضوع تاني سنة 1997 ومكنش فيه رد وان كان فيه طلبات بتتبعت بقالها 7 سنين قبل ما القرار يتعمل.

اتشيد نصب تذكاري للرئيس السابق بشير الجميل سنة 1983في الحي المسيحي منطقة الاشرفية فى ساحة ساسين. عملوه مجموعة مصممين من جامعة الالبا (آنجا، شلهوب، مانجي وغيرهم) والنصب كان شبه اعمال Warhol اللى مش كلاسيكية.

بعد حرب تموز 2006 عيلة بشير الجميل عملوا مستوصف باسم بشير الجميل فى منطقة الاشرفية.

فيلم اسرائيلي كارتون وثايقي، الفيلم بالرغم من انه بيشيل اسم بشير الجميل بس الفيلم مش عنه، الفيلم من انتاج 2008 واتمنع عرضه فى لبنان عشان المقاطعة الثقافية اللى فى لبنان واللي بسبب تهييج الاحزاب المتطرفة للرأي العام.

عيلة الجميل


</doc>