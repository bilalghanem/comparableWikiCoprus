<doc id="14933" title="مستقبل الثقافه فى مصر" url="https://arz.wikipedia.org/wiki?curid=14933">
مستقبل الثقافه فى مصر

مستقبل الثقافه فى مصر هو كتاب لطه حسين اتنشر فى القاهره سنة 1938، ومع انه بيعتبر من اصغر كتبه لكن فى نفس الوقت بيعتبر من أهم الكتب لدرجة إنه لسه بيتناقش وبتتعمل ندوات عنه لحد دلوقتى. طه حسين كتب " مستقبل الثقافه فى مصر " بعد معاهدة 1936 بين مصر و بريطانيا، و كتب فيه افكاره بخصوص اللى المفروض يحصل طالما مصر نالت الاستقلال و ما بقاش ناقصها غير انها حاجات عشان تبقى دوله متقدمه و متحضره.

الكتاب كمان بيقول ان المصريين عمرهم ما كانوا عرب ولا حيكونوا مع ان مصر وسط المنطقه العربيه لكن ليها تاريخ وثقافه وعادات مختلفه عن العرب و ان ثقافتها وتاريخها اقرب لثقافه و تاريخ الدول المتوسطيه زى اليونان وايطاليا، بعكس العرب اللى ليهم ثقافتهم الخاصه و اللى اتفرضت مع الوقت على بقيه المنطقه وان الاحتلال التركى قبل فتره محمد على دخل مصر فى العصور الوسطى زى ما كان فى اوروبا زمان. و حذر الكتاب كمان من التطرف الدينى المدعوم من جهات بره مصر او من الرجعيين و الخطوات سياسيه اللى ممكن تدخل مصر فى مشاكل كتيره هى ملهاش دعوه بيها، و ايد تطبيق الديموقراطيه و الليبراليه اللى كانت فى قوتها وعصرها الدهبى وقتها). الكتاب اتنشر تانى بدعم من الدوله فى تمنينات و تسعينات القرن العشرين وقت ما كان فيه موجة تطرف و ارهاب.

بيعتبر من اكتر كتبه اللى بتتناقش افكاره وبتتعمل عنه ندوات لحد دلوقتى ما بين مؤيد لكلامه بخصوص ان مصر دوله مستقله و مختلفه عن العرب وان الافكار و ثقافتهم اتفرضت على المصريين مع الوقت بعد ما العرب فتحوا/غزو مصر، و المعارضين للفكره و لطه حسين نفسه بتوصل لحد التكفير من مجموعات من المتطرفين اللى بيقولو ان مصر عربيه وحتفضل كده طول عمرها و كلام عن القوميه العربيه.




</doc>