<doc id="6154" title="اوتو فون بيسمارك" url="https://arz.wikipedia.org/wiki?curid=6154">
اوتو فون بيسمارك

اوتو فون بيسمارك ("Otto Eduard Leopold von Bismarck")‏ ‏(1 ابريل 1815 - 30 يوليو 1898) كان سياسى ألمانى مسك منصب رئيس وزرا پروسيا بعد ما عيّنه الملك "ڤيلهلم الاول" (Wilhelm I)‏ من 1862 لحد سنة 1890. مشهور بإنه اللى اسس ألمانيا تحت قيادة پروسيا. بعد الحرب مع النمسا سنة 1866, إتحل الاتحاد الألمانى و إتأسس الاتحاد الألمانى الشمالى تحت قيادة پروسيا, و ضم فى عضويته 17 دولة صغيرة. قاد الانتصار على فرنسا فى 1870/1871 لـ تأسيس "الرايخ الألمانى التاني" (Deutsches Reich) والدعوة لـ انهم يدّو لقب "قيصر" على "ڤيلهلم الاول" فى "ڤرساى" (Versailles). "بيسمارك" بقى رئيس وزرا و بقى فى نفس الوقت "مستشار الرايخ" و اتسمى "المستشار الحديدى". بعدين انتخبوه فى الرايشستاج (Reichstag; پرلمان الرايخ) و اعتبر ممثل للشعب, رغم محدودية حقوقه و صلاحياته. بعد كده بيسمارك قاوم بكل قوّته الليبراليه و بقية القوى اليساريه و الكاتوليكية السياسية و الديمقراطية الاجتماعية, بس فى تمانينات القرن التسعتاشر عمل اكتر انواع متطورة فى التشريع القانونى و السياسى و الاجتماعى فى اوروپا. بعدين اختلف مع القيصر الجديد "ڤيلهلم التانى" فعزله من منصبه فى سنة 1890.


</doc>