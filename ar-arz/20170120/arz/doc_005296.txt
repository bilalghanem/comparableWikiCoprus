<doc id="1400" title="نور الشريف" url="https://arz.wikipedia.org/wiki?curid=1400">
نور الشريف

نور الشريف (بالميلاد: محمد جابر محمد عبدالله) (27 ابريل 1946 - 11 اغسطس 2015) حى السيده زينب القاهرة، مصر ممثل مصرى له تاريخ فى السينما المصرية والإنتاج التلفزيوني المصري الحديث. كمان له عدة مساهمات فى المسرح برضة. أسرته من الطبقة العاملة. واتجوز الممثلة بوسى سنة 1972 وفضلوا متجوزين لغاية لما اتطلقوا سنة 2006 وكانوا خلفوا بنتين هما ساره و مى ، لكنهم رجعوا لبعض فى اول سنة 2015 .

اسمه الحقيقى الكامل "محمد جابر محمد عبدالله" من والدين مصريين. أخد دبلوم المعهد العالى للفنون المسرحيه بتقدير "امتياز" وكان الاول على دفعته عام 1967. بدأ التمثيل فى المدرسه فانضم الى فريق التمثيل بها وكمان كان لعيب فى أشبال كرة القدم بنادى الزمالك ولكنه مكملش مشواره مع كورة القدم بسبب حبه للتمثيل الذى راحله عن طريق الفنان سعد أردش اللى رشحه للعمل معاه فأداله دورا صغيرا فى مسرحيه "الشوارع الخلفيه" وبعدين اختاره المخرج "كمال عيد" عشان يمثل فى مسرحيه روميو وجولييت. وأثناء بروفات المسرحيه اتعرف على عادل امام اللى قدمه بدوره للمخرج حسن الإمام ويظهر فى فيلم قصر الشوق ويحصل عن دوره على شهاده تقدير فكانت اول جائزة يحصل عليها فى حياته الفنيه.

تألق نور الشريف بعدها فى عده أدوار متميزة فى السينما المصرية رشحته ليصبح احد نجومها المميزيين.

من افلامه الجديدة فيلم اختفاء جعفر المصرى العام 1999 ثم العاشقان الذى قام فيه بالتمثيل والإخراج. ثم فيلم عمارة يعقوبيان

كمان اتألق الفنان ايضا فى التليفزيون المصرى من خلال مسلسله الاشهر لن أعيش فى جلباب أبى وأيضا عائلة الحاج متولي وعدة مسلسلات تاريخية أهمها هارون الرشيد و عمر بن عبدالعزيز.

حصل على العديد من الجوائز وشهادات التقدير منها "جايزة أحسن ممثل" عن دوره فى فيلم ليله ساخنة وعلى جائزه مهرجان نيودلهى عن فيلم سواق الأتوبيس.

عمل فيلم ليلة البيبي دول عام 2007 دوشة كبيرة فى عالم السينما العربية عشان نور الشريف عمل دور مسجون فى سجن ابو غريب العراقي ، وكمان فى الواقع أدى مشهد التعذيب وهو عريان . ودخل السجن مراسل مصري قدر يصور مجزرة من مجازر التي عملتها القوات الامريكية ضد المدنيين العراقيين ، واللقطات دي مظهرتش فى تاريخ السينما العربية قبل كدة ، ومن الناس من أكبر شجاعته على اداء مثل هذا الدور وبمثل هذه الصورة من الواقعية، ولكن استهجنه البعض لظهوره عريان ملط .



توفى الفنان نور الشريف في 11 اغسطس 2015 عن عمر 69 سنة بسبب مرضه .


</doc>