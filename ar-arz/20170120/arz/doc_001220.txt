<doc id="81518" title="هبات اسكندريه" url="https://arz.wikipedia.org/wiki?curid=81518">
هبات اسكندريه

هبات اسكندريه او الهبات السكندرية او هبات الاسكندرية () ، اسامى بتتقال على اراضى كانت تحت سيطرة الجمهوريه الرومانيه اداها ماركوس انتونيوس فى 34 ق.م لكليوباترا السابعه ، ملكة مصر و لأولادها. الهبات دى كانت من اسباب تدهور العلاقات بين الجمهوريه الرومانيه و بين انتونيوس و مصر و سلسلة معارك ، و اللى انتهت بانتحار انتونيوس و كليوباترا و احتلال الرومان لمصر.

بعد ما قام انطونيوس بغزو ارمينيا و پارثيا (الفرس) ، رجع لاسكندريه و عمل استعرض موكب النصر ، اللى كان بيحصل فى روما ، بس عمله فى اسكندريه كنوع من التقرب من كليوباترا السابعه و نكاية فى اوكتافيوس .
بعد ما الموكب و الاحتفلات خلصت ، اعلن انطونيوس كليوباترا ملكة مصر ، قبرص ، ليبيا ، و سوريا و قسم الاراضى اللى كسبها على كليوباترا و اولادها الاربعة.


رفض مجلس الشيوخ الرومانى (Senate) البهات دى و استغل اوكتافيوس رفض المجلس للهبات دى و شن حملة بروباجاندا جامده فى روما ضد انتونيوس و كليوباترا ، و اتهمه فيها - من ضمن لستة الاتهامات - بالتفريط فى الممتلكات الرومانيه، و جوازه الغير قانونى من كليوباترا، و اعترافه بإن يوليوس قيصر هو ابو بطليموس الخمساتشر قيصريون ، الموضوع اللى كان بيشكل خطورة كبيره على اوكتافيوس و على طموحه لإن ده ببساطه وجود قيصرون حيبقى وريث شرعى لقيصر مش هو نظراً لدرجة القرابه. انتهى الموضوع بنشوب حرب بين روما بقيادة اوكتافيوس ضد انتونيوس و كليوباترا ، و قدر اوكتافيوس ينتصر عليهم فى معركة اكتيوم البحريه و بعدها بسنه، فى 1 اغسطس سنة 30 ق.م، استولى اوكتافيوس على اسكندريه.



</doc>