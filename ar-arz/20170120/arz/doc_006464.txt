<doc id="33675" title="محمد مرسى" url="https://arz.wikipedia.org/wiki?curid=33675">
محمد مرسى

محمد محمد مرسى عيسى العياط كان رئيس الجمهوريه الخامس لمصر بعد ما كسب فى انتخابات رياسة مصر سنة 2012 ب51.73% من الاصوات فى انتخابات الاعاده ضد المرشح احمد شفيق ، و بكده بقى اول رئيس جمهوريه مصرى و هو اول رئيس مدنى منتخب مش عسكرى لكن من التيار الدينى . سياسى مصرى و رئيس حزب الحرية و العداله و عضو مكتب الارشاد فى جماعة الإخوان المسلمين فى مصر. رشحه حزب الحريه و العداله و جماعة الإخوان المسلمين كمرشح احتياطى فى انتخابات رياسة مصر سنة 2012 فى حالة استبعاد خيرت الشاطر. و بقى المرشح الرسمى بعد استبعاد الشاطر بسبب حكم قضائى عليه. اتنصب محمد مرسى رئيس على مصر فى 30 يونيه 2012 بعد ما حلف اليمين قدام المحكمه الدستوريه. الجيش انقلب عليه وشاله من رياسة مصر يوم انقلاب 3 يوليه بعد ثورة 30 يونيه ف مصر بعد مظاهرات ضده استمرت 6 ساعات لحد ما عبد الفتاح السيسي طلع بيان بيدل على انحيازه للمتظاهرين اللى فى التحرير اللى استمرت مظاهراتهم لمدة يومين بعد كدة.

اتولد محمد مرسي فى 20 أغسطس 1951 فى قرية العدوة، مركز ههيا بمحافظة الشرقية. نشأ فى قريته وسط عيلة مصرية بسيطة لأب فلاح وأم ربة بيت وهو الابن الأكبر ليهم وهما متوفيين دلوقتى وليه اختين وتلات اخوان اتفوق فى مرحلة التعليم فى مدارس محافظة الشرقية، سافر للقاهرة للدراسة الجامعية واشتغل معيد بعد كده خدم بالجيش المصري (1975 - 1976) متجند بسلاح الحرب الكيماوية بالفرقة الثانية مشاة. محمد مرسى اتجوز أريبته نجلاء محمود يوم 30 نوفمبر 1978 و خلف منها خمس ولاد هما: احمد وشيماء وأسامة وعمر وعبد الله. وليه تلات احفاد من بنته شيماء.

محمد مرسى أخد بكالوريوس و ماجستير فى الهندسة من جامعة القاهره بإمتياز مرتبة الشرف و الدكتوراه من جامعة جنوب كاليفورنيا ف امريكا.

بعد الرياسه إتحددت حركة محمد مرسى و إتعملت عليه أضايا ف المحاكم لكن شاف و اتكلم مع ناس حاولت تحل الازمه منهم كاثرين اشتون و لجنة حكما افريقيا و رئيس لجنة حكما افريقيا الفا عمر كونارى 


</doc>