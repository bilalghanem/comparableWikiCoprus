<doc id="19955" title="كلمه مستعاره" url="https://arz.wikipedia.org/wiki?curid=19955">
كلمه مستعاره

الكلمه المستعاره (‏ Loanword‏ ;‏ ‏ Emprunt lexical)‏ هى كلمه بتستعيرها لغه من لغه تانيه زى ماهى و بيبقى ليها نفس المعنى ، زى مثلاً كلمة ”كومبيوتر“ فى المصرى ، او كلمة " مكوك " فى العربى اللى مستعاره من الكلمه ”Մաքոք“ \ماكوك\ الأرمينى.

الكلمات المستعاره عادة كلمات علميه او ادوات و الات متصنعه فى حضاره تانيه زى اوتوموبيل و ساتاليت و تلفزيون و راديو و تلفزيون و سيشوار و انثروبولوجيا و بيولوجيا و بيانو و غيرها كتير.

فى اللغات ممكن كمان ان مصطلحات تستعار عن طريق ترجمتها الحرفيه مش بإستخدامها بنطقها الاصلى . بالإنجليزى بتتسمى العمليه دى " كالك calque " زى مثلاً فى الانجليزى بيتقال " flea market " يعنى " سوق البراغيت " و هو سوق لبيع الروبابيكيا و الكراكيب و هو مصطلح مترجم حرفياً للإنجليزى من الفرنساوى " marché aux puces ".


</doc>