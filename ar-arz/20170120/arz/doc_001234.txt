<doc id="21497" title="اليكترا" url="https://arz.wikipedia.org/wiki?curid=21497">
اليكترا

اليكترا (‏ Ἠλέκτρα ‏‏، يعنى المنوره) هى واحده من الشخصيات الاسطوريه فى الميثولوجيا اليونانيه القديمه. اليكترا كانت بنت الملك اجاميمنون و الملكه كليتمنيسترا. اليكترا انقذت حياة اخوها اوريستيس بانها هرّبته بعد ما امها و عشيقها مااغتالو ابوها اللى كان بطل من ابطال حرب طرواده. لما كبر اوريتيس و رجع تانى ساعدته فى الانتقام من اللى كانو السبب و قتلو امهم و عشيقها ايجيسثوس. اليكترا بعد كدا اتجوزت بيلاديس اللى كان واحد من اعز صحاب اخوها اوريستيس. قصتها الهمت اتنين من اكبر كتاب التراجيديا فى اليونان القديمه سوفوكليس و يوريبيديس اللى كتبو مسرحيتين باسمها. كرهها لامها و قتلها ليها اوحت لعالم النفس الكبير كارل يونج بانه يسمى واحده من العقد النفسيه اللى وصفها فى اعماله بعقدة اليكترا على اساس انها المقابل بتاع عقدة اوديب اللى استعملها سيجموند فرويد فى كتاباته.


</doc>