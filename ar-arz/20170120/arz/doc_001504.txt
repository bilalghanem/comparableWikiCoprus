<doc id="80987" title="شايفنكم" url="https://arz.wikipedia.org/wiki?curid=80987">
شايفنكم

شايفنكم هى حركة شعبية مصريه بتعمل على مراقبه شرعيه ونزاهه الإنتخابات الرئاسيه و البرلمانية, و الإستفتائية فى مصر من خلال مشاركة شبكة واسعة من المتطوعين مابيمثلوش اى تمثيل سياسي مشترك مع الحركة. 
هدف الحركة هو القضاء على كل أشكال الفساد فى مؤسسات الدولة الرسمية و الغير رسمية من خلال المراقبة الشعبية، و كمان تثقيف وتمكين الرأى العام من خلال زيادة الوعي حولين معنى الديمقراطيه.
إتأسست شايفنكم فى 2005 بجموعة من الافراد الغير مسيسين و بدأت عملها فى مراقبة اول انتخابات رئاسية متعددة المرشحين فى مصر. و فى خلال الشهر الاول إنضم حوالى 5000 شخص للموقع الإلكترونى لها و شارك على الارض اكثر من الف متطوع فى مراقبة إنتخابات مجلس الشعب.
إتأسست شايفنكم علشان تسجل بالصوت والصورة كل وقائع الفساد والنهب الي بيمارسها النظام السابق وأعوانه، و كان الظهور الاول للحركة لما شاركت فى كشف الفساد و التزوير فى الإنتخابات البرلمانية اللى جرت فى عام 2005 و نجحت الحركة من خلال حوالي 1000 متطوع فى كشف 4,260 مخالفة قدمتها للجنة العليا للانتخابات واللى رفضت تشكيل لجنة تحقيق عشان تفحص المخالفات دي، بس نادي القضاة وقف فى صف شايفنكم وشكل لجنة للتحقيق فى المخالفات الي رصدتها, بعد ما رفضت اللجنة العليا على فتح باب التقصى, ضمت اللجنة دي المستشار هشام البسطويسى والمستشار احمد مكى و ناس تانية، لكن الحكومة بعدها هاجمتهم فى كل حتة و حاولت أقصائهم عن طريق لجان التأديب بتهم السب والقذف.
شاركت شايفنكم العديد من الحركات لكشف الفساد ومحاربته حيث وقفت شايفنكم جنب القضاة و ساندتهم فى تظاهرتهم فى 25 مايو 2006 وكان لها دور قوى فى مساندة "تيار إستقلال القضاء" من اجل اصدار قانون السلطة القضائية الذي ظلال قضاة يحلمون بصدوره سنوات طويلة. شايفنكم اتعونت مع مع حركات " كفاية و 9 مارس و شباب حزب الغد و النقابات العمالية" برفع دعوي على رئيس الجمهورية وقتها محمد حسنى مبارك لنشر وتطبيق أتفاقية محاربة الفساد ، ونجحت الحركة و اتنشرت الاتفاقية فعلا سنة 2007

بعد أحداث ستاد بورسعيد 2012, و مع تداول الأحداث و إحتدام الصراع, راح عدد من نشطاء شايفنكم لبورسعيد لدعم اهل بورسعيد ضد الفساد فى وزارة الداخلية, و فى شهر ابريل سنة 2013, اتئسس اول مجلس أمناء لشايفنكم بره القاهرة الكبرى.

بتعتمد شايفنكم على الاعضاء و المتطوعين فى كل حاجة , و بتستخدم مواقع التواصل الإجتماعى زي تويتر, و الفيسبوك , و اليوتيوب فى التواصل مع الاعضاء و لنشر المبادرات و أنشطة الحركة.

فى سن 2007, تم عرض فيلم وثائقى من اخراج جيهان نجومي و شريف الكاتشا , عن عمل و تاريخ شايفنكم, و اتعرض الفيلم فى مشروع "لماذا الديمقراطية". و اخد الفيلم عدد كبير من الجوايز و و لسه الفيلم ساعات بيتعرض فى منظمات حقوقية بره مصر.



</doc>