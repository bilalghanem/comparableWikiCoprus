<doc id="11137" title="فيبريو كوليرا" url="https://arz.wikipedia.org/wiki?curid=11137">
فيبريو كوليرا

الفيبريو كوليرا ("Vibrio cholerae" ) هى باكتيريا بتسبب مرض الكوليرا فى الانسان بتنتمى لعيلة الفيبريوناسى (Vibrionaceae).الموطن الاصلى بتاع الكوليرا هو دلتا نهر الجانجا فى الهند و منها انتشر للعالم و وصل لحد موسكو سنة 1830 و لحد لندن سنة 1832.
كلمة فيبريو باللاتينى جايه من الفعل "vibrāre" و اللى معناه "يهز" او "يرج" و دا فيه اشاره لطريقة حركتها المهتزه.الباكتيريا بتبان تحت الميكروسكوب زى الكوما او الفاصله (،) و ساعات بيشبهوها بحرف (S) ، و بيكون عندها كرباج قطبى واحد (فلاجيلا) بتستعله فى الحركه.الفيبريو كوليرا بتنتمى لمجموعة الباكتيريا الجرام نيجاتيف. الكوليرا ما بتموتش بالغلى وممكن تعيش فى درجة حراره عاليه جدا (117 سيلزيوس) ، الباكتيريا بتعيش اساسا فى المايه المالحه او المايه الحلوه المتلوثه بمركبات عضويه لمدة 6 اسابيع.الباكتيريا بتموت لو اتضاف للمايه الكلورين. 

اول واحد يفصل الباكتيريا و يبربط بينها و بين الاسهال الشديد المعروف باسم الكوليرا كان الطبيب الطاليانى فيليبو باتشينى سنة 1854.من اكبر العلما اللى درسو العامل المسبب لمرض الكوليرا كان الانجليزى جون سنو (John Snow) و الابحاث اللى عملها روبيرت كوخ (1843-1910) بشكل منفصل بعد كدا ب 30 سنه كان ليها دور عظيم فى التعرف على المرض و طريقة مكافحته.
الفيبريوكوليرا بتلزق على الغشاء المخاطى اللى بيبطن المصارين الدقيقه بتاعة الانسان و بتفرز سم اسمه كوليرا توكسين و هو اللى بيسبب الاسهال الشديد المميز و اللى ممكن لو ما اتعالجش يسبب الوفاه بسرعه كبيره جدا ممكن توصل ل تلات ساعات بس من بداية ظهور الاعراض. فحاول تعالج الامرض بستخدام المضادات الحيوية او الذهاب للمستشفي



</doc>