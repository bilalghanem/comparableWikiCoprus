<doc id="4438" title="تايلاندا" url="https://arz.wikipedia.org/wiki?curid=4438">
تايلاندا

تايلاندا ( Thaland; ราชอาณาจักรไทย ‏ "Ratcha Anachak Thai" )‏ هى دوله من دول اسيا مساحتها 514000 كم‏
وعدد السكان 65 مليون (2008).
كلمة "تاى" (Thai) معناها الحر فى لغة التاي يعني اسم البلد مكون من كلمة "land" بالانجليزي وكلمة "حر" بلغة التاي يعني الارض الحرة. لكن كان اسمها اصلًا سيام ("Siam"; สยาม)‏ بس اتغير سنة 1949. لسّه فى ناس فى تايلاند بيسموا نفسهم سياميين.
اللغه بتاعتها اسمها "تاى" برضو. العاصمه بتاعتها هى بانجكوك اللى كمان اكبر واهم المدن فيها.

فيه هناك مجموعتين عرقيتين هما "تاي" و"لاو." ومجموعة اللاو همّا تقريبًا تلت السكان وبيسكنوا فى مناطق "إسيان" فى الشمال الشرقي. فيه برضو مجموعات من اصول صينية اللى كان ليهم دور كبير فى تاريخ اقتصاد البلد. كمان فيه مجموعات عرقية تانية زي المالايو المسلمين فى الجنوب، وقوميات مون وخمير ودا غير القبائل البدائية فى اماكن كتير. حوالي 84% من السكان بيأمنوا بالدين البوذي، وهما على مذهب تيرافادا. وفيه اقلية مسلمة وكمان فيه مجموعات مسيحية صغيرة وبعض الهندوس.

الاسلام وصل تايلاندا عن طريق التجارة من اواخر القرن الـ7م. ودلوقت المسلمين همّا حوالي 16% من السكان وبينتشروا فى مناطق الجنوب (ماكن المواني التجارية القديمة،) وليهم تاريخ لوحدهم غير تاريخ تايلند. دا لأن الاربع أقاليم فى الجنوب كانت مملكة فطاني. والمسلمين دول من عرق الملايو، وبيتكلموا البهاسا، ويكتبونها بالحروف العربي.

كمان فيه مجموعات مسيحية صغيرة وبعض الهندوس. المسيحية وصلت عن طريق التبشير فى القرن الـ16م. اما الهندوس فدول وصلو عن طريق الهجرة والجواز من زمان قوي.

اللغة التايلندي هى اللغة الرسمية، وليها حروف ابجدية مخصوصة، بس فيه شوية اقليات ليهم اللهجات بتاعتهم، دا زي لهجة لاو ولهجة خمير. 
رغم ان الإنجليزي بيتدرس فى المدارس بشكل كبير بس اللى بيقدروا يتكلموا انجليزي كويس همّا نسبة محدودة قوي من الشعب التايلاندي.

الاصول التاريخية للبلاد مرتبطة بتاريخ مملكة "سوكوتاي" اللى إتأسست سنة 1238 م، وجت مكانها مملكة "أيوتايا" من نص القرن الـ14 الميلادي، واللي اتوسعت لاماكن كتيرة جنبها. اتأثرت مملكة سيام بالثقافات الصينية والهندية تأثير جامد قوي لحد ما بدا الأوروبيين ما ييجوا لسيام من حوالي القرن الـ16 م، بالرغم من دا ومن الضغوط الاوروپية بس تايلاندا فضلت البلد الوحيدة فى جنوب شرق اسيا اللى ما إتستولاش عليها الاستعمار الأوروبي استعمار كامل. فى القرن الـ19 م وقدام التهديدات الأوروبية والنفوز الثقافي اللى جابوه معاهم، مابقاش قدام سيام غير انها تقدم شوية تنازلات للقوات البريطانية، ودا اللى خلي شوية مؤرخين انهم يحطوا تايلاندا فى لستة مستعمرات التاج البريطاني، رغم أن سيطرة البريطانيين دول كانت محدودة.

ثورة دموية قامت فى سنة 1932 م وحولت البلد لملكية دستورية. زي ماعيرت "سيام"، لاسمها الجديد تايلاندا للمرة الأولانية سنة 1939 م، ولكن رجعت لاسمها القديم "سيام" بعد نهاية الحرب العالمية التانية. لكن بقى اسمها تايلاندا للمرة التانية سنة 1949 م، سيام عملت معاهدات صُغيَّرة وضعيفة مع اليابان وقت الحرب، لكن لغت المعاهدات دي بسرعة وبقت حليفة للولايات المتحدة الامريكية. تايلاندا شافت فى تاريخها المعاصر انقلابات عسكرية كتيرة ، لكن من التمانينات ركرت على الديمقراطية.


</doc>