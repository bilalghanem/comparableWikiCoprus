<doc id="30907" title="الصليب الاحمر" url="https://arz.wikipedia.org/wiki?curid=30907">
الصليب الاحمر

الصليب الاحمر ، منظمه عالميه هدفها التخفيف من آلام البشر و رفع مستوى الصحه العامه فى العالم.

فى سنة 1862 نشر السويسرى هنرى دونان كتاب " ذكرى من سلفرينو " اللى وصف فيه معاناة و آلام جرحى معركة سلفرينو و طالب بتكوين جمعيات مساعده من المتطوعين لرعاية و تمريض الجرحى ، و نجحت دعوته و اتعمل مؤتمر دولى فى جنيف نتجت عنه اتفاقية 1864 اللى نصت على حيادية فرق الخدمات الطبيه فى الجيوش و معاملة الجرحى معامله انسانيه.

كتكريم لدونان اتعمل شعار المنظمه على شكل صليب احمر على خلفيه بيضا على الوان العلم السويسرى بطريقه معكوسه.

من اهم جمعيات المنظمه " اللجنه الدوليه للصليب الاحمر (ICRC) " و مقرها مدينة جنيف فى سويسرا ، و " رايطة جمعيات الصليب الاحمر ". فى مصر و العراق و تركيا و بلاد تانيه شعار المنظمه هلال احمر بدل الصليب الاحمر.

بتضم المنظمه حوالى 97 مليون متطوع من كل حته فى العالم و بتشتغل بشكل مستقل عن الحكومات.



</doc>