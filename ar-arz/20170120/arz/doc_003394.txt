<doc id="6171" title="الرياض" url="https://arz.wikipedia.org/wiki?curid=6171">
الرياض

الرياض ده عاصمة السعودية وعاصمة سلطنة نجد سابقاً، وفيها مراكز تجاريه ومكاتب حكومية ومبانى وزارات رسمية.

العاصمة القديمة فى تاريخ ال سعود هى الدرعيه فى نجد ، و هى كانت مقر رسمى لنشر التوحيد اللى بيقولوا المؤرخين السعوديين واللى بيقود الشيخ محمد بن عبدالوهاب و محمد بن سعود واستمرت الدعوة دى لحد سقوطها على ايد ابراهيم باشا، اللى دمر العاصمه الدرعية واسر الجيش المصرى مؤسسيها و رحلهم على مصر، اتعدم الامير عبدالله فى استانبول، و هو كان اخر امير بيحكم الدولة السعودية الأولانيه.

بعد ما اتدمرت الدرعية، رجعو ال سعود و راحو للعاصمة الجديدة ، اللى هى الرياض، واستعادت بعض المناطق اللى سيطرت الدولة العثمانية عليها، بس بعدها بسرعه سقطت تانى على ايد عائلة ال رشيد فى حائل شمال نجد وآل رشيد هم ( الخصم اللدود لأل سعود )، وفى سنة 1902 استعاد الملك عبدالعزيز العاصمة الرياض و وحد باقى المناطق، واتأسست بإسم مملكة نجد سنة 1932 م، وفى مكة فى اوائل الثلاثينات اتفقو على تسمية رسمية بإسم المملكة العربية السعودية.

رغم ان السعودية بتمشى على خط العولمة، فالعولمة أثرت كتير فى العاصمة الرياض، و بقت المطاعم الامريكية والبضايع بتتباع وبتتشرى عشان كسب المصالح المشتركة بين البلدين، ووجود رجال الهيئة الامر بالمعروف والنهى اللى بيأيده ناس و بينتقده ناس، السعودية بدأت بالتقدم وشواهد كده فى مجال العمارة حاطت فى المباني المتقدمة زى الفيصلية والمملكة وغيره.

لعبة كرة القدم هى أهم الالعاب فى الرياض, و مافيش العاب تانية جماهيرية زيها الا كرة الطايرة والسلة ، ومعروف ان اكتر الناس اللى بتحب الرياضة, بتحب كرة القدم، و بتتعمل مباريات فى استاد الملك فهد الدولى فى الرياض، وملعب الامير فيصل بن فهد بحي الملز وبيتسمّى فى الإعلام الخليجى بدربى الرياض، عشان يجمع بين الفريقين الهلال والنصر، وحتكون أكتر إثارة.



</doc>