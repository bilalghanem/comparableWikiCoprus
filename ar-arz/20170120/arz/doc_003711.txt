<doc id="14701" title="اثنولوجيا اقليميه" url="https://arz.wikipedia.org/wiki?curid=14701">
اثنولوجيا اقليميه

الاثنولوچيا الاقليميه او "الاثنولوچيا القوميه" فرع من علم الاثنولوچيا و بيتسمى فى اسكندنافيا "دراسات الحياه الشعبيه"، و فى اليونان "لاوجرافيا" (Λαογραφία)‏ "Laography" و فى المانيا و البلاد الناطقه بالالمانى فولكركوندا Völkerkunde و الهولندى فولكنكوندا volkenkunde (علم الشعوب).

الاثنولوچيا الاقليميه بتهتم بالشعوب المتحضره و دراسة تجمعاتها و ظروفها الثقافيه المعقده ، و بتدرس الثقافه الشعبيه الاوروبيه او أى ثقافه شعبيه قوميه معينه فى اوروبا. من تعريفاتها انها دراسه ثقافيه مقارنه بتقوم على اساس اقليمى، ليها اتجاه سوسيولوچى و تاريخى مع شوية مضامين سيكولوچيه. لكن فيه كمان اثنولوچيا اقليميه خاصه بالشعوب المتخلفه بيسميها العلما ساعات "اثنولوچيا البدائيين".

الاثنولوچيا الاقليميه بتختلف عن الاثنولوچيا العامه من ناحيتين ، اولها انها بتتجنب التعميمات الكبيره و تانيها إن اتجاهها التاريخى اقوى وده بسبب توفر المصادر الوثائقيه اللى بتستخدم فى دراساتها.



</doc>