<doc id="21039" title="ايزابيل التانيه ملكة اسبانيا" url="https://arz.wikipedia.org/wiki?curid=21039">
ايزابيل التانيه ملكة اسبانيا

ايزابيل التانيه اتولدت فى مدريد سنة 1830 و كانت الابنه البكر للملك فرناندو السابع ملك اسپانيا و مراته الرابعه ماريا كريستينا. ماريا كريستينا كانت من بوربون نابولى و تقرب لمارى انطوانيت و بقت ماريا كريستينا الوصي على ايزابيل التانيه 29 سبتمبر 1833 لما اتولت ايزابيل التانيه عرش اسبانيا يوم 29 سبتمبر سنة 1833 بعد وفاة والدها فرناندو السابع ملك اسپانيا و كان عمرها اقل من تلات سنين. و ده كان علشان باباها الملك لغى القانون إللى كان بيمنع الستات انهم يحكمو, لكن عمها دون كارلوس عارض بشده انها تحكم و حاول إنه يشيلها من الحكم و أعلنه أتباعه ملك باسم كارلوس الخامس لكنه لقا معارضه شديده من مجلس الكورتيز (النواب) و الجيش اللى ساعدو ايزابيل التانيه و اضطر يلجأ لفرنسا بعد هزيمته سنة 1839 و اتخلى سنة 1845 عن كل حقوقه لكن أنصاره استمرو يحاولو إنهم يشيلو إيزابيل من الحكم و اتسموا الكارلوسيين.

حكم ايزابيل التانيه استمر من سنة 1833 لسنة 1868 لما ثورة 1868 اجبرتها انها تسيب اسبانيا. ايزابيل التانيه اتنازلت رسميا عن العرش سنة 1870, و لكن ابنها الفونسو الاتناشر بفى ملك اسپانيا سنة 1874.


</doc>