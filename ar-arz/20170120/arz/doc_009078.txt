<doc id="80195" title="ادهم وانلى" url="https://arz.wikipedia.org/wiki?curid=80195">
ادهم وانلى

ابراهيم أدهم اسماعيل محمد وانلي فنان تشكيلي مصرى من مواليد اسكندرية فى 25 فبراير سنة 1908 وتوفي فى 20 ديسمبر سنة 1959. كان عضو بهيئة التدريس بكلية الفنون الجميلة باسكندرية عند انشائها سنة 1957 لغاية وفاته. ويعتبر هو وأخوه الأكبر سيف وانلى من اشهر الفنانين التشكيليين فى مصر. وكان مرسمهما مزار للفنانين والمثقفين لأكتر من 40 سنه لغاية بعد وفاة أدهم واستمرار سيف فى مسيرته الفنية. ولهم متحف باسميهما فى مجمع متاحف محمود سعيد باسكندرية.

درس الفن فى مدرسة حسن كامل سنة 1929 واللي اتسمت بعدين الجمعية الاهلية للفنون الجميلة باسكندرية و كان هو وأخوه الاكبر سيف وانلى اول تلميذين ينتظمان فى مرسم الفنان اتورينو بيكى (Bicchi) يوم افتتاحه فى 9 اكتوبر سنة 1930،وبعد رحيل بيكي افتتحا مرسما خاصا لتعليم الرسم فى 18 يونيو 1935

اشتهر أدهم وانلي بتسجيله لحياة المسرح والسيرك وخاصة الباليه والأوبرا اللى قدمت عروضها فى دار الاوبرا بالقاهرة ومسرح محمد علي باسكندرية.. و سجل فى اللوحات أضواء المسرح وحركات اللاعبين معبر عن الخفة والرشاقة فى تنوع بالإضافة لموهبته فى الكاريكاتير اللى استخدمها فى السخرية من نفسه ومن معاصريه. كمان استغنى عن رسم الموديلات وخرج للشوارع والحياة العامة لتسجيل الحياة اليومية فى اسكندرية زى البحر، مراكب الصيادين والشوارع والميادين. ومن اشهر لوحاته: باليه، السلام، مصارعة الثيران، عم محروس، المحكمة الشرعية.
و قام بتسجيل آثار ومعالم النوبه قبل إقامة السد العالى بتكليف من وزارة الثقافة المصرية.


</doc>