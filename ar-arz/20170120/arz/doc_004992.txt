<doc id="19943" title="كبت سياسى" url="https://arz.wikipedia.org/wiki?curid=19943">
كبت سياسى

الكبت السياسى مصطلح بيتوصف بيه بيبقى الفرد او المجموعه حاسيين انه محروم و ممنوع من انه بيعبر عن رأيه او افكاره عموما والسياسيه بالخصوص. الكبت السياسى موجود فى البلاد اللى بتمنع , او بتدى مساحه صغيره جدا , الحقوق المدنيه و الحريات المدنيه للفرد و منع او تقيد حرية التعبير و انتهاكات لحقوق الانسان و تعذيب و سجن و التخويف الناس و ممكن توصل لحد قتلهم , للمعارضيين لافكار و سياسه النظام الموجود المسيطر على البلد و غالبا بيبقى محدش عايزه او طايقه فى البلد, الا اذا كان الكبت موجه لمجموعات بعينها مش على اهل البلد كلهم. الكبت السياسى المنظم ديما بيستخدم ف الدول الديكتاتوريه و من نظام الحزب الواحد و البلاد اللى عملا نفسها ديموقراطيه و بتستخدم البوليس او الجيش انه يقوم بعمليات القمع و التعذيب ضد الناس اللى معارضينها و بيسببوا ليهم كبت سياسى. الكبت السياسى بيزيد و بيتكون عند الشعوب بالوقت و كل ما الوقت بيزيد كل ما الموضوع بيكبر و بيخلى اهل البلد اللى بيتعملهم كبت , يخافوا يتكلموا او يشتغلوا فى السياسه مش عشان هما مش عايزيين بس عشان خايفيين من النظام و من اللى ممكن يحصلهم بسبب الموضوع دا , بس فى درجة معينه من الكبت السياسى الناس بتبقى مستبيعه و ممكن تقوم بأى حاجه ضد النظام من ثوره او شغب او اعمال عنف و تخريب ضد الحكومه و اللى مستفيديين منها.الثورات غالبا بتبقى نتيجة الكبت السياسى و طلوع افكار سياسيه و اجتماعيه جديده بتدى امل و حلول للشعوب المقهوره عشان يبقى عندها مستقبل احسن.


</doc>