<doc id="4774" title="كحك العيد" url="https://arz.wikipedia.org/wiki?curid=4774">
كحك العيد

كحك العيد من مظاهر إحتفالات كل المصريين بأعيادهم مسلمين و مسيحيين. و بيذكر المؤرخين إن مصر كان فيها أكتر من 53 نوع من الحلويات فى العصور الوسطى، و ده عدد كبير ما كانش فى أى بلد أياميها.

قبل العيد الصغير بكذا يوم المصريين كانو بيعملو الكحك ، و فى يوم العيد كانو بيتبادلو اطباق الكحك مع جيرانهم و معارفهم زى دلوقتى. لكن ، برضه زى دلوقتى ، كان فيه ناس بيفضلو يشترو الكحك جاهز و كانت محلات اليهود بيعملوه و يبيعوه للى يحب يشترى جاهز.

فى عيد النيروز (عيد راس السنه القبطيه فى اول شهر توت) كان المصريين بيعملوا كمان الهريسة ولقمة القاضى ويتبادلوها زي كحك العيد اللى جنب عمله له وظيفه إجتماعيه مهمه. عمل الكحك عاده مصريه قديمه كانت موجوده فى مصر قبل دخول المسيحيه و الاسلام و أعيادهم بسنين طويله.

كلمة كحك كلمة قبطيه اصيله و مفردها كحكه من ( كعكه καακε ) و ممكن نتبع اصل الكلمه لحد المصرى القديم (الهيروجليفى).


</doc>