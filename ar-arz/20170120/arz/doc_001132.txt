<doc id="29059" title="المدرسه الاقبغاويه" url="https://arz.wikipedia.org/wiki?curid=29059">
المدرسه الاقبغاويه

المدرسه الأقبغاويه - Madrasa al-Aqbaghawiyya - هى مدرسه من مدارس القاهره التاريخيه موجوده على شمال الداخل للجامع الازهر من بابه الكبير الغربى. فى الاصل مكان المدرسه كان موجود فيه بيت الامير الكبير عز الدين أيدمر الحلى نايب السلطنه فى عهد السلطان الظاهر بيبرس. بنا المدرسه الامير أقبغا عبد الواحد على ارض كان اخدها بالعافيه من ورثة الامير أيدمر ، و اخد حته من ارض كان عليها جزء من سور الازهر ، و جاب بنايين و صنايعيه و نجارين و حجارين و مرخمين و فعله وخلاهم يبنو المدرسه ببلاش. اتشطب بنا المدرسه فى يوليه 1339 ، و اتجددت فى عهد خديوى مصر اسماعيل باشا.

المدرسه ليها تلت ابواب منهم باب بيوصل لصحن الجامع الازهر بعد التعديه فى رواق الفيوميه ، و الباب التانى بيوصل لدركة باب المزينين ، و الباب التات بيوصل لزقاق و ميضأة الجامع الازهر الكبيره. المدرسه فيها محراب منقوش عليه نقوشات متلونه بالدهب و فوق القبه نقوش لآيات قرآنيه و على باباها اتكتب :


</doc>