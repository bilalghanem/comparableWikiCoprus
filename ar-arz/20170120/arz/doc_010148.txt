<doc id="133054" title="فيروس زيكا" url="https://arz.wikipedia.org/wiki?curid=133054">
فيروس زيكا

ڤيروس زيكا  هو فيروس جديد تبع عيلة الفيروسات المُصفرة وبيتصنف تبع جِنس الفَيروس المُصفر.

الفيروس دة بيجيب في الناس مرض خفيف اسمه حُمى زيكا أو مرض زيكا أو مَرض فيروس زيكا وقدرو يحددوه ويتعرفو عليه بين سنة 1950 وسنة 1960 في المناطق المدارية في إفريقيا وآسيا، وفي سنة 2014م انتشر الفيروس في الشرق مع المجيط الهادى بعدين لـبولينزيا الفرنسية، بعدين لـجزيرة القيامة، وفي سنة 2015م، انتشر المرض في الـمكسيك وأمريكا الوسطى ومنطقة البحر الكاريبي، وأمريكا الجنوبية، عشان كدة اعتبرو المرض دة مرض وبائي.
فيروس زيكا مرتبط بفيروس الضنك وفيروس الحُمى الصَفراء وفيروس التهِاب الدماغ الياباني وفيروس غرب النيل، كمان حُمى زيكا شبه حُمى الضنك، , عشان بيتعالج في وقت الراحة ومفيش لحد دلوقتى علاج بيحمى من المرض ولا أدوية ولا لقاحات. وفيه احتمال وجود علاقة بين حُمى زيكا وَصِغر الرأس في الأطفال اللى بيتولدو جديد، عشان دة بيحصل بسبب انتقال العدوى من الأُم للطِفل، والإنسان ممكن تجيله حمى زيكا بسبب إصابته باضطراب عصبي بالذات في الكبار، زى مُتلازمة غيلان باريه.

في شهر يناير 2016 المراكز الأمريكية لِمُكافحة الأمراض والوقاية مِنها (CDC) طلعت إرشادات السفر للبلاد والدول الل فيها إنتشاء وبائي، وكمان طلعت أهم الاحتياطات الجديدة والمبادئ التوجيهية للستات الحوامل وكانت أهمها "الأفضل تأجل السفر"، وحكومات كتير ووكالات صحية طلعت تحذيرات من السفر، وكمان دول زي كولومبيا وجمهورية الدومينيكان والإكوادور والسِلفادور وكمان جامايكا نصحت الستات بتأجيل الحمل لحد ما يعرفو مخاطر المرض بشكل أحسن.

يفيروس زيكا في نفس الصفة مع الفيروسات التانية في العيلة دي وهو فيروس ريبوزي موجب متغلف مش متقسم مُتعدد الأوجه أحادي السلسلة، وهو كدة شبه فيروس سبوندويني خالص.

في سنة 1947، العلماء اللى كانو بيدورو في الحمى الصفراء حطو قرد مكاك ريسوسي في قفص في غابات الزيكا (زيكا معناها "متضخم" في اللغة اللوغاندية)، جنب معهد أبحاث الفيروسات الشرق أفريقي في إنتيبي، أوغندا. القرد جاتله الحمى، الباحثين شالو من مصله عامل انتقالي واتوصف أول مرة باسم فيروس زيكا سنة 1952. في نيجيريا سنة 1954، اتعزل الفيروس أول مرة من الإنسان. ومع كدة، طلعت دراسة قديمة سنة 1952 اتعملت في الهند وضحت ان عدد كبير من الهنود كان عندهم استجابة مناعية لفيروس الزيكا، ودة معناه ان الفيروس كان منتشر جامد في البشر من زمان.


</doc>