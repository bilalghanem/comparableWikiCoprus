<doc id="13927" title="هيفاء وهبى" url="https://arz.wikipedia.org/wiki?curid=13927">
هيفاء وهبى

هيفاء وهبى (<haifa wehbe="">‏)‏ ( اتولدت فى بيروت ، لبنان ، 10 مارس 1976 ) ، مغنيه و ممثله و فنانه استعراضيه لبنانيه من اب لبنانى و ام مصريه. اتلقبت بـ " عطر الليل " و " فراشة الوادى ".

اتولدت هيفا سنة 1976 من اب من جنوب لبنان و ام مصريه و نشئت فى بيروت. و هى صغيره اشتغلت فى محل بيع مجوهرات و مانيكان و فى الاعلانات. اتجوزت ابن عمتها و خلفت منه بنت سنة 1989 و انفصلت عنه. كسبت مسابقة جمال جنوب لبنان لكن اتسحبت منها الجايزه بسبب ان عندها بنت و ده كان ضد شروط المسابقه. حبت و غوت المزيكا و العزف على البيانو من صغرها. و من حوالى سنة 1996 عملت اغانى كليبات كتيره و عملت استعراضات جميله و اتشهرت شهره كبيره بعد ما اتجهت للغنا فى مصر و اشتركت باُغنيتها ”واوا“ فى فيلم " مرجان احمد مرجان " مع الممثل المصرى عادل إمام و فى فيلم " دكان شحاته ".
حصلت هيفا على تكريم واسع و جوايز كتيره و غنت فى بلاد كتيره ، و فى 24 ابريل 2009 اتجوزت من رجل الاعمال المصرى احمد ابو هشيمه فى حفله كبيره.

وشاركت هيفا بلجنة تحكيم برنامج شكلك مش غريب اللى بيتعرض على mbc 1وmbcمصر

هيفا مغنيه حديثه متطوره من لبنان اللى اتعرفت بالتوليرانسيه و الانفتاح الحضارى لكن بتغنى وسط منطقه منغلقه فكرياً و متخلفه من العالم بيسود فيها التطرف و العنف فيها ناس كتيره ما بتحترمش الستات و بتعتبرهم عوره و بتحرم الغنا و الفن و عندها تبيين الدراع عرا ، عشان كده اتعرضت لحملات تشهير كتيره زى غيرها من الفنانات فى المنطقه دى و اتمنعت من الغنا فى كذا بلد ، لكن شخصيتها قويه و بتقدر تعرض وجهة نظرها بقوه و شجاعه و بترفض الابتزاز.

اتعرضت هيفا هى و المغنيه اللبنانيه نانسى عجرم بعد مباراة كوره بين مصر و الجزاير يوم 18 نوفمبر 2009 فى تصفيات كاس العالم لحمله شرسه من الجزاير و اطراف عربيه اكمنهم شجعو مصر! و اتهاجمو فى الجرانيل الجزايريه بالبربرى و العربى و الفرنساوى.
و وصل الهجوم لحد التهديد. عن الموضوع ده قالت هيفا إنهم زجو بإسمها لما رفعت علم مصر و غنت لكاس العالم فى حفله و لكن ما يهمهاش رأيهم فى الموضوع ده و ما يهمهاش قرار منعها من الغنا فى الجزاير ( هى و نانسى عجرم اتمنعو من الغنا فى الجزاير لتشجيعهم فريق مصر! ).

غنت هيفا اغنيه لمصر اسمها "80 مليون إحساس" من كلمات بهاء الدين محمد وألحان محمد الصاوى وتوزيع احمد ابراهيم.


</haifa></doc>