<doc id="4456" title="تيك ذات" url="https://arz.wikipedia.org/wiki?curid=4456">
تيك ذات

تيك ذات () فرقة غنا pop انجليزيه إتشكلت فى مانشستر و بتتألف من جارى بارلو، هوارد دونالد، جاسون اورانج، مارك اوين، و قبل كده كان معاهم روبى وليامز و سابهم سنة 1995 لكن رجع سنة 2010 .

"جارى بارلو" (Gary Barlow) هو مغنى و شاعر و ملحن الفريق الأساسى.

كل اعضاء الفرقه بيغنو فى المقام الاول على الرغم من انهم كلهم عندهم مواهب كتابة و تلحين الأغانى . بعد ما حققو نجاح كبير فى اوائل و نص تسعينات القرن العشرين باعتبارهم فرقة اولاد من خمس افراد, سابهم روبى وليامز سنة 1995 و استمرو من غيره لكن بعد كده انفصلت تيك زات سنة 1996.

حققت الفرقة نجاح جديد من سنة 2005 لما رجع جارى بارلو، هوارد دونالد، جاسون اورانج، مارك اوين يغنو باعتبارهم فرقه من اربع افراد من غير وليامز. و سنة 2006 رجعت فرقة تيك ذات لقمة سباق الاغنيات فى بريطانيا بأغنية "Patience" "(پيشانس)" بعد عشر سنين من انفصالهم.

سنة 1989، نايجل مارتن سميث كان بيحاول يكون فريق غنا بريطانى من الولاد بعد ما شاف نجاح وشهرة فرق غنا الولاد نيو كيدز اون ذا بلوك و باك ستريت بويز فى امريكا و كان عاوزها تكون من شباب صغير. مارتن سميث قابل جارى بارلو اللى كان فى الوقت ده شاعر و ملحن مبتدى عن طريق مصور مشاهير معروف اسمه مايكل براهام اللى كان صاحب مارتن سميث من زمان.


</doc>