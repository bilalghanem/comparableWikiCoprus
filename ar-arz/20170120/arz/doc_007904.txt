<doc id="24204" title="التدوير على نيمو" url="https://arz.wikipedia.org/wiki?curid=24204">
التدوير على نيمو

البحث على نيمو ( Finding Nemo‏) هو فيلم كارتون (جرافيكس) من انتاج شركة پيسكار (Pixar) وشركة والت ديزني، سنة 2003. مدته 100 دقيقه. الفيلم ده اخد جايزة اوسكار احسن كارتون و بقى تانى اعلى فيلم يجيب ايردات فى سنة 2003, جاب حوالى 867 مليون دولار.الفيلم من تأليف و اخراج اندرو ستانتون.الفيلم اتعم‍له دوبلاچ باللغه المصرى.
الفيلم بيحكى على سمكة من نوع كلاون "مارتين" اللى عنده هوس حماية زيادة (over protective) , بسبب انه فقد مراته, فعشان كدا بيمنع ابنه الوحيد من اى حاجة و من التجربة عشان خايف عليه.المنع دا خلى الابن "نيمو" يتمرد على ابوه و فى الاخر يقع فى ايد غطاس اخده على استراليا , و دا يخلى ابوه و سمكة تانيه اتعرف عليها اسمها "دورى" ,عندها فقدان الذاكرة مؤقت, يلفوا المحيط كله عشان يدوروا عليه و ينقذوه و فى نفس الوقت نيمو بيحاول يهرب هو كمان و هو فاكر ان ابوه مش حيخرج يدور عليه عشان خوفه من كل حاجة فيها مخاطرة او ميعرفهاش. و فى السكه الاب و الابن , وهما بيدورا على بعض بيتعلموا حاجات جديدة و بيتعرفوا على ناس جديدة و بيكتشف نيمو ان ابوه بيعمل كل اللى كان بيعمله عشان بيحبه و عايز يحميه مش عشان بيغتت عليه او عايز يضايقه و ان دا اسلوبه, و الاب بيكتشف ان اللى بيعمله فى نيمو , بنية كويسه, بيدمر شخصيته و بيعرضه لمشاكل اكتر و خطر اكبر فى المستقبل.فى الاخر الاب بيلاقوا نيمو بعد مغامرة حولين المحيط و الاب بيتحول لشخصية تانيه و بيدى حرية التصرف و التجربة لابنه
اعتبرت ناس ان الفيلم ليه نظرة فلسفيه بغض النظر على انه فيلم كارتون . وان جملة الاب "مارلن" اللى كان بيرردها اغلب الفيلم لابنه " مش حخالى اى حاجة تحصلك" الاب قصده انه مش حيخلى اى حاجة وحشه تحصل لابنه , بس فى الحقيقة هو مش بيخلى اى حاجة تحصل لابنه سواء كانت كويسه او وحشة و بيمنع عنه حس التجربة و التعلم من الغلطات اللى بيقع فيها , الاب عشان يحمى ابنه من الوقع فى الغلط , و بطريقته الغلط بيخلى الابن يقع فى مشكلة و عشان معندوش خبرة ولا تجربة سابقة و معتمد اعتماد كلى على ابوه مش حيعرف يتصرف و يطلع من المشكلة اللى وقع فيها.الفيلم عجب النقاد و الجمهور و اخد جايزة اوسكر احسن فيلم كارتون لسنة 2003.


</doc>