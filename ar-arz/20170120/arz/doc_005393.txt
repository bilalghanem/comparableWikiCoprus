<doc id="25051" title="ترابيزة" url="https://arz.wikipedia.org/wiki?curid=25051">
ترابيزة

الترابيزة (; Τραπέζι ‏ "Trapézi"; ) عبارة عن شكل من اشكال العفش اللى بيبقى موجود فى البيوت و المكاتب, بتبقى غالبا مسطحه من فوق و متدعمه و واقفه من تحت باربع رجلين. الترابيزة بتستخدم فى حاجات كتير زى حط الاكل عليها و حط الورق او حط اى حاجه عليها. الترابيزة غالبا بتبقى موجود معها كراسى بيتقعد عليه و غالبا بيبقى فى طول مضبوط للترابيزة عشان اللى قاعد بيبقى مرتاح و هو بيستخدم الحاجه المحطوطه على الترابيزة. الترابيزات بتبقى معموله من الخشب او المعادن او البلاستيك او الازاز. الترابيزة كمان ممكن تتحط عليها فزات و مفارش و ازاز للزينه كنوع من انواع الديكور اللى بيحلى شكل الاوضة.الترابيزة مش متحدده بشكل معين ممكن تبقى مدوره او مستطيله. كلمة ترابيزة بتعتبر من التأثيرات اللغه اليونانى فى المصرى.



</doc>