<doc id="29781" title="ميخائيل التامن بالايولوجوس" url="https://arz.wikipedia.org/wiki?curid=29781">
ميخائيل التامن بالايولوجوس

ميخائيل التامن بالايولوجوس - Michael VIII Palaeologos ، يونانى: Μιχαήλ Η΄ Παλαιολόγος ( محتمل نيقيا 1224 - تراقيا، 11 ديسمبر 1282 ) ، امبراطور بيزنطه من 1261 ل 1282. قبل كده كان من 1259 امبراطور نيقيا بالمشاركه. رجع الامبراطوريه البيزنطيه للحكم اليونانى بعد 57 من خضوعها للاحتلال اللاتينى و اسس اسرة بالايولوجوس Palaeologos dynasty اخر و اطول اسره حكمت بيزنطه. ميخائيل كان وريث شرعى للعرش البيزنطى و قدر فى سنة 1261 انه يسترد قسطنطينيه من اللاتين اللى كانو استولو عليها وقت الحمله الصليبيه الرابعه و اسسو فيها الامبراطوريه اللاتينيه فى قسطنطينيه ، فى عهد ميخائيل التامن فضلت ڤينيسيا مسيطره على اغلب الجزر اليونانيه و خضعت اتينا لكتالونيا و فضلت اخايا تحت سيطرة اسرة فيلاردوان.

اتحالف مع بابا الكاتوليك فى سنة 1274 ضد عدو مشترك هو تشارلز دى انجو Charles de Anjou و وعد بتوحيد الكنيسه اليونانيه ( البيزنطيه ) مع الكنيسه اللاتينيه الكاتوليكيه فى روما لكن البيزنطيين عارضو الخطوه دى. حكم بعده اندرونيكوس التانى بالايولوجوس.


</doc>