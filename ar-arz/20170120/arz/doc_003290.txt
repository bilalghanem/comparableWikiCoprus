<doc id="19612" title="أمازيغ" url="https://arz.wikipedia.org/wiki?curid=19612">
أمازيغ

الامازيغ ( ⵉⵎⴰⵣⵉⵖⵏ Imaziɣn, Berbers, Berbères, Bereberes) هما السكان الاصليين بتاع منطقة شمال افريقيا من غرب مصر لغاية مراكش و جزر الكنارى. مجموع تعداد الامازيغ هو حوالي 90 مليون, فيهم اللى بيتكلم امازيغى و فى اللى بيتكلم الدارجه (لهجات عربيه مغاربيه متأترة باللغه الامازيغى).

الامازيغ موجودين فى مساحه شاسعه: المغرب, الجزاير, تونس, ليبيا, موريتانيا, شمال مالي, شمال و غرب النيجر, غرب مصر و جزر الكنارى. قبائل الطوارق فى شمال مالى و النيجر هى كمان قبائل امازيغيه.

"المقاله الرئيسيه: اللغه الامازيغى"

جزء كبير من الامازيغ النهارده لسه بيتكلمو امازيغى و الجزء الباقى بيتكلم الدارجه وهى لهجات عربيه مغاربيه متأترة باللغه الامازيغى.

اللغة الامازيغيه بتتكتب عادة بالحرف اللاتينى او بابجدية تيفيناغ, و هى ابجديه قديمه.

فى العصر القديم كان بيطلق على الامازيغ اسم الليبيين, زي ما كان بيطلق على شمال افريقيا بدون مصر, يعنى البلاد الامازيغيه, اسم ليبيا.

الامازيغ لهم بردو تأتير و مساهمه في الحضارة الفرعونية. فالاسرتان المصريتان 22 و 23 اسرتان امازيغيتان.

سنة 945 قبل الميلاد جلس الفرعون الامازيغى شيشنق الاول على عرش مصر مؤسسا الأسره المصريه 22 و بقى حكمو لحد سنة 924 قبل الميلاد حسب مانيتون.

سنة 880 قبل الميلاد, وصل ملوك امازيغ مشواش للحكم بتأسيسهم للاسره المصريه 23.

نوميديا هى مملكه امازيغيه قديمه كانت موجوده فى الجزائر و اجزاء من تونس بتوع دلوقتى, و كانت عاصمتها سيرتا.

سنة 711, قام الامازيغ بغزو الاندلس بعد اسلامهم بقيادة القائد الامازيغى طارق بن زياد تحت إمرة الخليفه الاموى عبد الملك بن مروان, و الوالى بتاعو فى شمال افريقيا موسى بن نصير.




</doc>