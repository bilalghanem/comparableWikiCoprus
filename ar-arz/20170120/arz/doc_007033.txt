<doc id="13842" title="كيبلر" url="https://arz.wikipedia.org/wiki?curid=13842">
كيبلر

يوهانس كيبلر ( Johannes Kepler - نطق: ) (اتولد 27 ديسمبر 1571م - مات 15 نوفمبر 1630م) كان عالم رياضيات وفلك وعالم تنجيم المانى. كان من اهم العلما اللى ساهموا فى الثورهة العلميه اللى حصلت فى القرن السبعتاشر. معروف بقوانينه المشهورة(قوانين كيبلر) اللى وصف بيها حركة الكواكب. شغله بعد كده اتجمع فى الكتب(استرونيما نوفا "Astronomia nova": اللى جمع فيه بحوثه اللى عملها لمدة عشر سنين على حركة كوكب المريخ - كتاب انسجام العوالم: "Harmonices Mundi": اللى بيوصف الهيرمونى الانسجام بين الحاجات واخر جزء من الكتاب ده مرتبط بالقانون التالت لحركة الكواكب اللى عملها) الكتب دى هيا واحدة من الاساسات فى قانون الجذب العام لاسحاق نيوتن.

حطت الكنيسه الكاتوليكيه كتبه على لستة الكتب المحرمه من سنة 1621 لسنة 1835 بسبب تعارض اكتشافاته الفلكيه العلميه مع تعاليم الكنيسه.

فى مشواره العلمى كيبلر اشتغل مدرس رياضيات فى مدرسة تعليم ثانوى فى جراز فى النمسا. كان مساعد للعالم الفلكى المشهور تيخو براهى. كيبلر عاش فى فترة مكنش فيه فرق بين علم الفلك وعلم التنجيم, بس كان فيه فرق كبير بين علم الفلك وعلم الفيزيا. عشان كان مساعد تيخو براهى ورث عنه المرصد بتاعه درس مسار كوكب المريخ وحاول يعمل نموذج هندسى لحركة الكوكب ده حوالين الشمس. بعد كده اكتشف ان نموذج المسار الاهليجى مش الدائرى هوا اللى بيحقق النتايج بدقة كبيرة. بحيس الشمس تكون فى واحدة من بؤرتين الاهليج.

بعد اكتشافه لنموذج المسار ده قدر يعممه على مسارات الكواكب التانيه بما فيها كوكب الارض وبكده قدر يعمل قوانينه المشهوره اللى هيا:

كل كوكب يدور فى مدار إهليجي حوالين الشمس بتكون الشمس فى واحدة من البؤرتين 

بعد كده راجع كيبلر دراسة سرعة الكواكب فى المدارات بتاعتها فلقى ان سرعتها بتتغير من موقع للتانى بحسب قربها او بعدها من البؤرة ‏ اللى فيها الشمس ولكنه اكتشف ان.

الخط الواصل بين الكواكب والشمس يمسح مساحات قد بعضها فى ازمنة قد بعضها

وده يعنى ان سرعة الكواكب بتزيد كل لما فربت من الشمس. واتسمى ده قانون كيبلر التانى

بعد كده حسب كيبلر اقطار المدارات دى ولما كانت الاشكال الصح بتاعتها اهليجية ومش دائرية عشان كده ليها قطرين غير بعض. ومركز الإهليج هوا النقطة اللى بتقع عند تقاطع المحورين. واسمه نص المحور الأكبر Semi-major axis والنص التانى المحور الأصغر Semi-minor axis وبعد دراسة وتحليل النتايج الأرصادية عرف أن:

مربع زمن دورة الكوكب حوالين الشمس بتتناسب تناسب طردي مع مكعب نص المحور الكبير

واتسمى الاكتشاف ده قانون كيبلر التالت.

وصفت القوانين المتكاملة دى حركة الكواكب حوالين الشمس بدقة كبيرة حسب المنظور الجديد اللى بيقول بمركزية الشمس.

مات جوهانس كيبلر فى مدينة ريجنسبورج الموجودة فى ولاية بافاريا يوم 15 نوفمبر سنة 1630م.


</doc>