<doc id="11866" title="حى مصر القديمه" url="https://arz.wikipedia.org/wiki?curid=11866">
حى مصر القديمه

حى مصر القديمه منطقه فى القاهره اتعرفت فى مصر القديمه بإسم " خرى عحا " يعنى " مكان المعركه ". المنطقه كانت متاخمه لممفيس عاصمة مصر و الناس كانو بيعدو فيها و هما رايحيين من ممفيس لـ اون القديمه جوله فى مصر.

بتبدأ حكايته بإسطورة غرق أوزيريس ملك مصر جنب المنطقه اللى فيها الحى ده دلوقتى ، و نشوب معارك بين ابنه حورس و عمه ست على عرش مصر. المعارك كانت شرسه جداً لدرجة إن جب ابو اوزيريس اضطر يتدخل لحل الخلاف بين حورس وست ، فقسم مملكة اوزيريس جزئين ، جزء فى شمال منطقة مصر القديمه ( الوجه البحرى ) و خلى حورس ملك عليها ، و التانى جنوب مصر القديمه ( الوجه القبلى ) و خلى ست ملك عليها. لكن بعد كده جب غير قراره و عمل حورس ملك على الجزئين ، و إتوج حورس فى مدينة " ابنى جح " ( منف ) عند مصر القديمه. 
الإسطوره دى اتذكرت فى لوحة " شباكا " اللى بترجع لعصر الاسره الخمسه و عشرين. الاسطوره دى بتبين أهمية الدور اللى لعبته منطقة مصر القديمه ايام الوحده المصريه. الدراسات التاريخيه و الاثريه بينت إن منطقة جنوب القاهره و منطقة مصر القديمه بالذات كانت اقدم موقع مصرى من حيث العمار و الإستيطان.

بعد ظهور المسيحيه، لعبت المنطقه دور فى حياة المسيح و امه العدرا مريم. فى المكان اللى موجوده فيه دلوقتى كنيسة " ابو سرجه " استخبت الست مريم مع ابنها يسوع فى مغاره تحت هيكل الكنيسه لما هربوا على مصر من هيرودس.

حصن بابليون ( قصر الشمع ) موجود جنب كنيسة " ابو سرجه " اللى شاف صراع المصريين مع البطريرك الملكانى قيرس ( المقوقس ) و ، و شاف غزو العرب لمصر. جنوب الحصن التاريخى ده اتبنت الفسطاط و اول جامع يتبنى فى مصر و كل افريقيا ( جامع عمرو او " تاج الجوامع " ).




</doc>