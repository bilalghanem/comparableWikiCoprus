<doc id="24122" title="جاليسيا" url="https://arz.wikipedia.org/wiki?curid=24122">
جاليسيا

واحد من 17 منطقه من الأقاليم (مناطق) المتمتعة بحكم ذاتى فى اسبانيا و جاليسيا عاصمتها سانتياجو دى كومپوستيلا. اقليم جاليسيا له جنسيه تاريخيه، و اصله من واحده من الممالك الأولى فى أوروبا، مملكة جاليسيا.

مساحة جاليسيا 29,574 كيلومتر مربع (11,419 ميل‏).

المناطق الداخليه من جاليسيا بتتكون من جبال مش عاليه بدون قمم محدده. و فيه أنهار كتيره، ومعظم الأنهار (و مش كلها) بتمر فى وديان ضيقة، و أهم أنهار جاليسيا نهر سيل ونهر مينيو. مينيو هو أطول أنهار جاليسيا ، و طوله 340 كيلومتر و مصب نهر مينيو بيصب فى المحيط الاطلنطى و بيفصل بين جنوب إقليم جاليسيا و شمال البرتغال.

اقليم جاليسيا له جنسيه تاريخيه ، و اصله من واحده من الممالك الأولى فى أوروبا، مملكة جاليسيا.

جاليسيا مجتمع اسبانى بيحكم نفسه.

اللغات الرسمى فى جاليسيا هيا جاليجو و اسبانى. الجاليجو ("Galego" )‏ هيا لغه من الفرع الأيبيرو-رومانسى الغربى بيتكلمها سكان اقليم جاليسيا فى شمال غرب اسپانيا، و كمان فى المناطق الصغيرة المجاورة فى المجتمعات المستقلة استورياس و كاستييا و ليون و ف شمال البرتغال. الجاليجو و البرتغالى كانو فى العصور الوسطى لغة واحدة و سماها اللغويين الجاليجو-بورتوجالى ,جاليجو العصور الوسطى، او البرتغالى القديم، وكان بيتكلمها سكان مناطق القرون الوسطى اللى كانو تحت حكم مملكة جاليسيا.


</doc>