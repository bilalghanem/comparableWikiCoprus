<doc id="79209" title="هيئة كبار علماء الازهر" url="https://arz.wikipedia.org/wiki?curid=79209">
هيئة كبار علماء الازهر

هيئة كبار علماء الازهر او هيئة كبار العلماء هى اعلى مرجعية دينية رسمية للمسلمين السنه فى مصر و تابعة للازهر الشريف ، الهيئه متكونه من شيوخ و علماء دين من الازهر و رئيسها بيكون شيخ الازهر و بتكون مسئوله عن انتخاب شيخ الازهر و مفتى مصر و فى الامور الدينيه الهيئة اتذكرت فى المادة 4 من دستور 2012 ان الدولة تاخد رأي الهيئة فى الشئون المتعلقة بالشريعة الاسلامية و الدين. ، الهيئة كانت اتلغت بقرار من جمال عبد الناصر فى سنة 1961 و رجعت تانى فى عهد الامام الاكبر شيخ الازهر احمد الطيب فى يونيو 2012 و وافق عليه كمال الجنزورى ، رئيس الوزرا و المجلس العسكرى ، اللى كانوا بيحكموا مصر وقتها، و اتفعلت رسمى فى 17 يوليه 2012. هيئة كبار العلماء بتتكون من عدد مش بيزيد عن اربعين عضو من كبار علماء الازهر من المذاهب الفقهيه الاربعه و يكون رئيسها شيخ الازهر و يكون كل اعضئها شيوخ ازهريين.
بعد رجوعها فى سنة 2012 التشيكل الاول للهيئة كان لجنة شكلها مجمع البحوث الاسلامية ضمت 5 علماء اللى هما :محمد عبد الرحمن الراوى و نصر فريد واصل و الأحمدى ابو النور و حسن عبد اللطيف الشافعى و محمد المختار المهدى. و اللجنة دى اختارت 26 عضو تانيين فى الهيئة و ان الاعضاء دول يكملوا بقية اعضاء الهيئة بالانتخاب و شروط عضوية الهيئة ان ميكونش سنه اقل من 55 سنة و ان يكون معاه دكتوراه و درجة استاذ فى العلوم الشرعية او اللغويه و ان يكون اتعلم فى المعاهد الازهرية و كليات جامعة الازهر. فى 11 فبراير ، هيئة كبار العلماء اختارت بعد انتخابات ، الشيخ شوقى ابراهيم عبد الكريم عشان يكون مفتى مصر بعد الشيخ على جمعة المفتى السابق.


</doc>