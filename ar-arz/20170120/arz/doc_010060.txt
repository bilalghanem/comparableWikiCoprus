<doc id="110419" title="ديانات دارميه" url="https://arz.wikipedia.org/wiki?curid=110419">
ديانات دارميه

كلمة دارما (Dharma) كلمة باللغة السنكسريتية معناها (القانون الثابت والواجب الثابت) يعني ممكن تترجم الكلمة ويكون معناها (دين)

مصطلح دارما فى السيخية معناه "الطريق الاصلاحي" والقيام بالاعمال الدينية

فى الجاينيه مصطلح دارما معناه (الطبيعه) وكمان بيعرفوه على انه (القيام بأوامر معلمين الدين)

او عجلة القانون هى الرمز اللى بيمثل دارما او تدريس بوذا للطريق للتنوير ،ظهر الرمز ده مع بداية ظهور البوذيه فى الهند. عجلة دارما بيستعملوها كمان رمز فى الديانة الجاينية. وهو واحد من رموز الأشتامانكالا التمانية.

الهندوسية هى أكبر دين دارمي فى العالم وتالت دين فى عدد المعتقدين بعد المسيحية والاسلام.. بيتقدر عدد الهندوس فى العالم من 900 مليون شخص الى مليار.

تعتبر الهندوسية اقدم الاديان الموجوده دلوقتي بحيث يرجع تاريخها لاكتر من 7000 سنة قبل الميلاد.

الهندوسية ملهاش مؤسس معين زي البوذية مثلا اللى اسسها بوذا او حتى السيخية اللى اسسها جورو ناناك.

البوذية نسبة لبوذا اللى اسمه الحقيقي سيدارتا جوتاما, عدد البوذيين فى العالم حوالي 500 مليون شخص وبيرجع تاريخ البوذيه لحوالي 483 سنة قبل الميلاد.

بوذا مش معروف انه اصلا اسس دين ولا لا, وبعدين مش معروف فى التاريخ الفعلي ان كان فى الشخصية دي ولا لا بس اعماله اتجمعت بعد وجوده تقريبا ب400 سنة وتعتبر تعاليم بوذا من اهم الفلسفات فى العالم.

الجاينية (معروفة بأسم "جاين دارما") واحدة الديانات الدارمية اللي ليها الطابع الفلسفي نشأت في الهند القديمة تبعا لتعاليم ماهافيرا (حوالي القرن السادس قبل الميلاد). أتباع هذه الديانة دي دلوقتي بيشكلوا أقلية في الهند.. وده بالإضافة للتجمعات المهاجرة المتزايدة في الولايات المتحدة، غرب أوروبا، أفريقيا، الشرق الأقصى وأمكان تانيه. تحافظ الجاينية على تقاليد الشرمان القديمة.

بتختلف طرق العبادة فى الديانات الدارميه من دين للتاني

بدأ تاريخ الهندوسيه بالتوحيد للاله الواحد وانتهى بالتعدديه ولكنهم مؤمنين ان كل الالهة دي تحت سيطرة الاله الخالق الواحد الاوحد

بدأ مفهوم الهنوسية بالتوحيد ثم التعددية ثم وحدة الوجود ثم الالحاد ثم مفاهيم تانية

الهندوسية بتؤمن بآلهة كتير والالهة دي متقسمة لتلات انواع

البوذيه بطبيعتها ديانة فلسفية متأسسه على تعاليم بوذا المتنور

البوذية من شده فلسفتها وبذات فلسفة الانا رفضت التوحيد الازلي للخالق الواحد, تعتبر البوذية هى كمان تعددية الالهة شبه الهندوسية بس الالهة فى البوذيه اهملت اهمية الالهة وتعتبر اهميتها اقل من اهميتها فى الهندوسية

الاصول الاولى للبوذيه:معتمده على قصه حياه بوذا,وتعاليم بوذا اهم حاجة فى العقيدة البوذية وأهما الحقائق النبيله الاربعه اللى هما

بتتركز الفلسفة الجاينية حول الحقائق الكونية الخالدة، مع الوقت بتختفى الحقائق دي وترجع للظهور من خلال التعليمات الخاصة بالمتنورين من البشر، اللي وصلوا للمعرفة الكاملة أو التنوير الكامل (كيفل كينان)، بيعتقد المتبعين لديانه دي بان لورد ريشبها هو أول من عرف الحقيقة الكونية وجا بعد كده لورد برشفا 877 - 777 قبل الميلاد، وبعديه لورد فاردهمانا أو مهافيرا 599 - 527 قبل الميلاد. تُعلم الجاينية أن الإنسان مسؤول عن تصرفاته وأن كل كائن حي ليه روح خالدة، أو جيفا. تصر الجينية على التفكير والعيش والعمل بشرف وباحترام للطبيعة الروحية لكل الحياة.

السيخية ديانة دارمية جديدة متأثرة بتعاليم الاسلام ودمجت معاها عناصر هندوسية ,بتؤمن السيخية بالاله الواحد ولكن بتنكر الوحي والنبوه وغيره

فى السيخية مش بتفرق معاهم لفظ تسمية الاله باختلاف اللغات وبيحرموا رسم الاله فى صور

اهم الكتب المقدسة فى الهندوسية هما الشروتي والإسميراتي ونظام أسبقية السلطة
فى البوذية كتاب سوترا بيتاكا اللى يعتبر فيه الحوارات بين بوذا واتباعه وفينايا بيتاكا اللى هى بتتكلم عن تنظيم الحياه والرهبنة وكده وأبهيدارما بيتاكا اللى فيها مناقشات فى الفلسفة والعقائد وغيرها من المواضيع التي بترتبط بالعقيدة البوذية

المخطوطات الجاينية المقدسة اتكتبت في وقت كبير وأكتر الكتب دي قدسية اتذكر هو كتاب تاتفارثا سوترا المعروف بكتاب الواقعية واللي كتبه اوماسفاتى والأخير هناك اختلاف على الفترة اللي عاش فيها وفى تاريخه

جورو جرانث صاحب (Guru Granth Sahib) أو أدي جرانث هو كتاب مقدس في السيخية. وهو نص "أنجس" (Angs) ضخم يرجع تاريخه لعام 1430، تم تجميعه وتأليفه في عهد الغورو السيخ (Sikh gurus)، من سنة 1469 لغاية سنة 1708. وهو عبارة عن مجموعة من تراتيل (شابدا (shabda)) أو "باني" (baani) توضح صفات الإله وطريقة تأمل العبد في اسم الإله.

السيخ كمان بيقدسوا كتاب تاني اسمه داسم جرانت اللى كتبه الغورو العاشر (الغورو غوبند سنغ)

اكبر انتشار للديانات الدارمية فى شبه القاره الهنديه عشان هى اصلا متكونة هناك

اكبر تجمع للهندوس فى الهند وبيشكلوا نسبة 80% وبعديها النيبال وبنجلادش واندونيسيا

اكبر تعداد للبوذيين فى العالم موجود فى الصين وبيمثل عددهم 244,130,000 نسمة بنسبة 18.2% من سكان الصين وبنسبة 50.1% من تعداد البوذيين فى العالم.

اكتر الدول اللى فيها بوذيين فى العالم هى الصين وتايلاند واليابان وبورما وسيريلانكا وفيتنام.

تعداد السيخ اكتر من 23 مليون نسمه اغلبهم فى الهند وبيشكلوا 2% من سكان الهند وليهم تجمعات فى باكستان و افغانستان ,,بالاضافة للهجرة بقى موجود سيخ فى كندا وامريكا واوروبا واستراليا وسيريلانكا.

بتشكل الجاينية أقلية في الهند بالاضافة للتجمعات المهاجرة كتير في امريكا، غرب أوروبا، أفريقيا، الشرق الأقصى وأمكان تانيه, وبيتراوح اعداد اتباع الجاينية ما بين 5 إلى 6 مليون شخص.

ظهرت السيخية على ايد غورو ناناك اللى اتولد سنة 1469م , تعتبر السيخية ديانه توحيدية بتؤمن بالاله الواحد.

الجورو ناناك كان هندوسي واتولد فى بيئة مسلمة وكان شغال عند ناس مسلمين فتأثر بتعاليم الاسلام وخصوصا موضوع التوحيد وانه لقى فى الاسلام صفات كويسة على عكس الهندوسية زي موضوع الطبقية اللى فى الهندوسية على عكس الاسلام اللى بيساوي بين الغني والفقير

انشأ الجورو ناناك الديانة السيخية فيها دمج من الاسلام والهندوسية تحت شعار لا هندوس لا مسلمون وحط مبادئ للديانة بسيطة قبل موضوع الصلاة والصوم والحج , اهم المبادئ اللى حطها الغورو ناناك هى::-


لقب جورو او (غورو) باللغة الهندية معناها (المعلم) ,, فى السيخية 10 غورو اولهم الغورو ناناك مؤسس الديانة واخرهم الغورو جوفند سنج


"شوف كمان ديانات صينيه"

الطاوية (بالـصينية: 道教 = Dàojiào) هي في الاصل تعتبر عائله دينية لوحدها شبه الدارمية والابراهيمية لكن الاكاديميين ساعات بيعتبرها ديانه دارمية عشان فيها شبه كبير بينها وبين الهندوسية والبوذية والجاينية ,,الطاوية من ضمن الديانات الصينية.

تعتبر الطاوية عبارة عن مجموعة من المبادئ، بتتقسم لفلسفة وعقيدة دينية، مشتقة من المعتقدات الصينية القديمه. من بين كل المدارس العقلية اللي عرفتها الصين، تعتبر الطاوية التانية من حيث تأثيرها على المجتمع الصيني بعد الكونفشيوسية.

تعريب كلمه ظاوية (الهدي،) الطريقة أو الطريق، اللي يمشيه أتباع الديانة، اسمهم المهديين أتباع الهدي، وديانتهم الهداية.


</doc>