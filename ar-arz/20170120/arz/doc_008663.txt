<doc id="81100" title="فيليب كوتلر" url="https://arz.wikipedia.org/wiki?curid=81100">
فيليب كوتلر

فيليب كوتلر () ، اتولد فى 27 مايو 1931 ف شيكاجو ، دكتور و كاتب و اكاديمى و مستشار امريكانى ، بيتوصف انه ابو التسويق. بيعتبر من أهم اللى حطوا مبدا التسويق الحديث فى العالم ، و كتبه بتتدرس فى كل الجامعات فى العالم. بجانب التدريس شغال كمستشار لاستراتيجيات التسويق ، التخطيط و التنظيم و التسويق الدولى لشركات عالميه كبيره زى IBM (آي.بي.إم) ، ميشلان ، جينرال الكتريك ، موتورلا و غيرهم 
اخد الماجستير فى الاقتصاد من جامعة شيكاجو سنة 1953 و بعدين خلص الدكتوراه فى الاقتصاد من معهد ماساتشوستس للتكنولوجيا Massachusetts Institute of Technology فى سنة 1956. درس تحت ايد تلاته من اللى اخدوا جايزة نوبل فى الاقتصاد ، ميلنون فريدمان ، بول و روبرت سولو. بعد الدكتوراه درس علم الرياضيات فى جامعة هارفارد و العلوم السلوكية فى جامعة شيكاجو. تفرغ و ابتدى يدرس تسويق فى جامعة نورثويسترن سنة 1962 ، و كان شايف ان التسويق جزء مهم من علم الاقتصاد و شاف ان الطلب مش بيتئثر بس بالسعر ، بس كمان بالاعلانات و التسويق.
فى سنة 1975 ، كوتلير كان اول واحد ياخد لقب "قائد فى فكر التسويق "Leader in Marketing Thought" بعد تصويت من الاعضاء الاكاديميين فى American Marketing Association . . مجلة فاينانشال تايمز فى سنة 2005 كرابع أهم مفكر فى مجال الإدارة ، بعد : بيتر دراكر ، بيل جيتس ، جاك ولش. فى سنة 2008 إختارته مجلة وول ستريت كسادس أكتر المفكرين تأثير فى مجال الاعمال. شارك فى عمل اول متحف للتسويق فى العالم ف اندونيسيا ، و فى سنة 2003 اندونيسيا عملت طابع بوسطه له كتكريم لشغله ، و بكده يكون اول مسوق (Marketer) يظهر على طابع بوسطه. اخد 14 درجة علميه فخريه و جوايز لشغله من كل انحاء العالم


</doc>