<doc id="23919" title="روبيه" url="https://arz.wikipedia.org/wiki?curid=23919">
روبيه

الروبيه ( rupee)‏ هو اسم عمله لعدد من البلاد فى شرق اسيا زى الهند و باكيستان و اندونيسيا و نيبال و سريلانكا و سيشل و المالديف و موريشيوس و سابقا فى بورما و افغانيستان.
كلمة روبيه معناها الفضه بالسانسكريتى اللغه القديمه بتاعة شبه القاره الهنديه. اول روبيه اتصكت باوامر من الامبراطور المغولى شير شاه سورى اللى حكم شمال و وسط شبه القاره الهنديه فى القرن الستاشر و كانت بتتعمل من الفضه و متقسمه ل 100 انا.
بعد ما استقلت الهند عن بريطانيا سنة 1947 تنتها محتفظه بالروبيه كعمله رسميه و ابتدت باكيستان بعديها بسنه واحده انها تصدر عملتها المستقله (الروبيه الباكيستانى). الهنود بيحطو صورة مهاتما جاندى على كل اوراق البانكنوت اما الباكيستانيين ف حاطين صورة محمد على جناح على الروبيه بتاعتهم.


</doc>