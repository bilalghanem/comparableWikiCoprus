<doc id="10835" title="جوستاف فخنر" url="https://arz.wikipedia.org/wiki?curid=10835">
جوستاف فخنر

جوستاف تيودور فخنر (19 ابريل 1801 - 28 نوفمبر 1887) فيلسوف وعالم المانى، درس الفسيولوجيا على ايد فيبر وبعدها درس الفيزيا والكيميا والرياضيات.كان من رواد علم النفس التجريبى ومؤسس السيكوفيزيقا وصاحب قانون (فيبر - فخنر للاحساس). القانون ده بيربط بين المثير والاحساس بمعادله رياضيه بتقول ان شدة الاحساس بتتناسب تناسب طردي مع لوغاريتم شدة المثير، يعنى الزيادة فى شدة المثير بتؤدى لزيادة فى شدة الاحساس.

الاحساسات قبل فخنر كانت اشياء فى نهر الشعور مفتاحها الاستبطان وبتوصفها عبارات من حياتنا اليوميه، اما بعد فخنر فالاحساسات بقت ردود افعال ممكن فحصها بطريقة موضوعية وقياسها مباشرة ومعالجتها احصائيا باستخدام القانون العام اللى بيطبق على كل انواع الاحساسات.


</doc>