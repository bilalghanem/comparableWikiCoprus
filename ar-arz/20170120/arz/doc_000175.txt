<doc id="12306" title="كلاود كاهين" url="https://arz.wikipedia.org/wiki?curid=12306">
كلاود كاهين

كلاود كاهين - Claude Cahen - ( باريس ، 1909 - باريس ، 1991 ) ، مستشرق ومؤرخ فرنساوى ماركسى اتخصص فى التاريخ الاجتماعى والدراسات الاسلاميه فى فترة العصور الوسطى والمصادر التاريخيه الاسلاميه فى العصور الوسطى.

اتولد كلاود كاهين فى اسره يهوديه وبعد ما خلص دراسته فى ايكول نورمال سوبيور École Normale Supérieure التحق بالمعهد الوطنى للغات والحضارات الشرقيه Institut national des langues et civilisations orientales واخد الدكتوراه سنة 1945. مابين سنة 1945 و1959 اشتغل بروفيسور فى جامعة ستراسبورج ، وبعدين اتنقل لجامعة السوربون ، وفى سنة 1967 سافر امريكا واشتغل فى جامعة ميتشيجان ، وفى سنة 1973 اخد عضوية اكاديمية الاداب Académie des Inscriptions et Belles-Lettres التابعه للاكاديميه الفرنسيه.

كلاود كاهين كان عضوفى الحزب الماركسى فى فرنسا من 1930 ل 1960 وفضل ماركسى بعد كده وما كانش بيعتبر نفسه يهودى ولا كان بيايد دولة اسرائيل.

اتاسر كاهين وقت الحرب العالميه التانيه ، وفى سنة 1945 نشر " مقدمه عن الحمله الصليبيه الاولى " An Introduction to the First Crusade فى الجورنال البريطانى الاكاديمى " Oxford journal Past and Present ".

بيعتبر كاهين من اكبر المؤرخين والمستشرقين اللى اتخصصوفى الدراسات الاسلاميه لفترة العصور الوسطى ، وهواللى اكتشف وجود نسخه كامله لكتاب المقريزى " اتعاظ الحنفا باخبار الائمة الفاطميين الخلفا " فى مكتبة احمد التالت فى استانبول فى تركيا.



</doc>