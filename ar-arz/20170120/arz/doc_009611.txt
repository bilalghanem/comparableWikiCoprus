<doc id="21027" title="كاتدرائية توليدو" url="https://arz.wikipedia.org/wiki?curid=21027">
كاتدرائية توليدو

كاتدرائية توليدو كاتدرائية القديسه مريم ، فى توليدو فى اسبانيا مقر مطرانيه توليدو. واحده من تلات كاتدرائيات جرمانيه عالية اتبنت فى القرن التلاتاشر فى اسبانيا و بتعتبر اعظم مثال للمعمار الجوثى فى اسبانيا. اتبنت كاتدرائية توليدو اللى موجوده دلوقتى بين سنة 1226 و سنة 1493 على مثال كاتدرائية بوورج .

ابتدا بنا كاتدرائية توليدو سنة 1226 فى عهد فرناندو التالت ملك كاستييا , و خلص البنا خلال اوقات الملوك الكاتوليك سنة 1493 . و بتضم مكتبة كاتدرائية توليدو ملايين المخطوطات والوثائق من القرنين التامن و الحداشر .

من القرن الخامس للقرن الستاشر اجتمع حوالى تلاتين من المجامع الكنسيه فى توليدو. اول المجامع، تم فى سنة 400 .

فى مجمع توليدو سنة 589 م اعلن الملك موافقته على التحول من الاريوسيه و أدخلت زياده على العباره اللى بتقول عن الروح القدس " المنبثق عن الآب " ، فبقت " المنبثق من الآب والأبن " . وكانت الزياده دى سبب للأنشقاق الدينى بين الشرق
والغرب فى القرن التامن ، والأنفصام التام بينهم فى القرن الحداشر . و قبلت الكنيسة الغربيه والكنيسه البروتستانتيه بعدين الزياده دى ، ولكن رفضتها و لسه بترفضها كل الكنائس الأرثوذكسيه ، كمان بعض اللاهوتيين البروتستانت مش بيستريحوا للزياده ، ويظهر ه من كتاباتهم.

اقر مجمع توليدو سنة 633 وحدة القداس القوطى فى كل المملكه ، واتخذ تدابير صارمه ضد عمد اليهود اللى كانوا بيرجعو لأعمالهم السابقة للايمان.

مجمع توليدو سنة 681 أكد اسبقيه رئيس أساقفة توليدو فى اسبانيا.

ظهر فى أسبانيا الطقس الجوثى (الموزارابى) و اللى لغاه البابا غريغوريوس التلتاشر , لكن لسه متواجد لحد دلوقتى بس فى مذبح (مصلى) واحد داخل كاتدرائية توليدو


</doc>