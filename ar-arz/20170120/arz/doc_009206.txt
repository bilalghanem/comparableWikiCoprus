<doc id="80033" title="عزازيل (روايه)" url="https://arz.wikipedia.org/wiki?curid=80033">
عزازيل (روايه)

عزازيل هى رواية مصرية صادرة عن دار الشروق فى سنة 2008 ، من تأليف الدكتور يوسف زيدان الخبير و المتخصص فى الفلسفه و المخطوطات. الرواية بتدور احدثها فى جزء مهم من تاريخ مصر ، و التاريخ المسيحى فى اوائل القرن الخامس الميلادى.الروايه عملت نجاح و جدل كبير.الرواية متميزة انها مكتوبة باللغة العربى الفصحى بطريقة مميزة.الرواية اترجمتت من العربى للغات كتير منها للانجليزى و للفرنساوى و للروسى.
الرواية بتترجم مجموعة مخطوطات قديمه،اتكتبت فى القرن الخامس الميلادى ، مكتوبة باللغة السريانية ، اتلقت فى صندوق خشب مقفول فى منطقة الخرائب الاثرية جنب قلعة القديس سمعان العمودى جنب مدينة حلب،سوريا. المخطوطات عباره عن مذكرات و سيرة ذاتيه لراهب مصرى اسمه "هيبا" ، عاش فى فتره مضطربه من التاريخ المسيحى ، حصلت فيها انقسامات و اختلافات كبيره بين الكنايس الكبيره و على الخلاف على طبيعية المسيح. و عن حياة الراهب هيبا اللى ساب بلده ف اخميم ف صعيد مصر و راح على اسكندريه عشان يدرس اللاهوت و الطب و هناك عاصر الاحداث المهمة اللى حصلت فى الفتره دى ، اهمها قتل الفيلسوفه الاسكندرانيه هيباتيا على ايد متطرفيين مسيحيين و الصراع اللى كان ما بين المسيحيين المصريين و الوثنيين المصريين فى الفترة دى ، لما المسيحيه بقت الدين اللى اغلب المصريين مؤمنين به، و خروجه من مصر على القدس (اورشاليم) عشان يتبحر اكتر ف اللاهوت و مقابلته لبطريرك القسطنطينية نسطور و عاصر الخلاف الكبير اللى حصل بينه و بين بطريرك اسكندريه كيرلس الاول (بابا الاسكندرية) و فى الاخر الراهب هيبا استقر فى دير جنب انطاكيه و ابتدى يكتب قصة حياته و مذكراته و الاحداث اللى شافها و افكاره و الشكوك بين المنطق و الفلسفه و بين الدين ،اللى كانت بتسبب الصراع النفسى اللى كان عايش فيه، بتشجيع من عزازيل "الشيطان".

الرواية عجبت نقاد كتير و دى شوية من اراء النقاد:


الرواية بالرغم من شكر النقاد فيها ، عملت جدل كبير عشان بتتناول خلافات لاهوتيه قديمه فى الدين المسيحى و بتناقش التطرف الدينى فى الوقت ده و الاضطهاد اللى حصل للوثنيين المصريين فى الفترة دى من التاريخ و على موضوع مقتل هيباتيا و على اللى الناس اللى متهمين انهم حرضوا و اتسببوا فى قتلها. فى ناس اتهمت يوسف زيدان انه ماشى فى سكة دان براون بروايته داڤنشى كود ، اللى عليها جدل برضه و بيعتبرها ناس مسيئة للمسيحية ، و فى نفس الوقت فيه ناس شايفه ان الرواية مش مسيئة للدين ولا حاجة و انها بتناقش جزء مهم من تاريخ مصر و التاريخ المسيحى بشكل ادبى بدليل ان فيه رجال دين مسيحيين شكروا فى الرواية و المؤلف زى المطران يوحنا جريجوريوس.


</doc>