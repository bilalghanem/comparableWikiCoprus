<doc id="79004" title="عبد الرحمن الناصر" url="https://arz.wikipedia.org/wiki?curid=79004">
عبد الرحمن الناصر

عبد الرحمن الناصر او عبد الرحمن التالت ( 731 - 788 ) امير أموى و خليفه للدوله الأمويه فى الأندلس من سنة 929 لسنة 961. اتلقب بـ الناصر لدين الله. بيمثل عهده الذروه اللى وصلها حكم الأمويين فى الأندلس. فى بداية حكمه انكمشت الدوله الأمويه فى الأندلس لغاية ما بقت سلطاتها مقتصره على قرطبه و نواحيها. غارات الملوك الاسبان كانت فى شمال و شمال شرق الأندلس ، و فى نفس الوقت الفاطميين كانو بيهددو البقيه الفاضله للامويين.

فى سنة 920 خرج عبد الرحمن بجيشه لمقاتلة ملك ليون و ملكة نافار ، فهدملهم قلاع و حصون و هزم جيوشهم فى عاصمة نافار سنة 921. و فى سنة 929 اعلن نفسه خليفه و مد سلطانه على جزء كبير من بلاد المغرب. وفود كتيره من الشرق و الغرب زارت بلاطه كان منها وفد للامبراطور البيزنطى قسطنطين السابع ، و وفود من ملوك ايطاليا و المانيا و فرنسا.

قرطبه اذدهرت فى عهد عبد الرحمن الناصر و اتبنى فيها 700 جامع و 300 حمام. و خصص عبد الرحمن تلت جباية الضرايب للبنا ، و ابتدا سنة 936 يبنى مدينة الزهراء اللى جاب لها الرخام من قرطاجه و تونس و حوض دهب منقوش من بيزنطه. فى الزهراء بنى قصر فخم لنفسه قاعته كان فيها بركه مبهره من الزئبق. و فى عهده قرطبه شافت نهضه ثقافيه اشرف عليها ولى عهده. و من المفكرين المشاهير فى عهده كان ابن مسرة ، و ابن عبد ربه ، و ابو العلى القالى.

قبل وفاة عبد الرحمن الناصر استخلف إبنه الحكم.


</doc>