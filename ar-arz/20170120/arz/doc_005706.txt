<doc id="23853" title="لوجو جوجل" url="https://arz.wikipedia.org/wiki?curid=23853">
لوجو جوجل

جوجل عندها لوجهات كتير بتتحط على موقع التدوير بتاعها, غالبا اللوجو الرسمى بتاعها بيبقى محطوط بس ساعات بيتحط لوجهات تانيه فى ذكرى حاجة معينة او عيد ميلاد حد مشهور او كهزار او حدث مهم زى ما حصل فى وقت الاولمبياد, و بتبان فى بلاد معينة او على مستوى العالم كله.على 27 سبتمبر 2010 بقى عند جوجل حوالى 913 لوجو.

قي سنة 1998 سيرجى برين عمل لوجو بسيط لحروف جوجل ببرنامج جرافيكس مجانى اسمه GIMP و حطوا بعد كدا علامة تعجب, كتقليد للوجو ياهو. فى سنة 1999 اللوجو اتغير و فضل زى ما هو لحد ما فى نوفمبر 2009 جوجل حط بشكل تجريبى لوجو جديد ليه ,مختلف اختلافات بسيطه عن القديم, و اعلنه بشكل رسمى فى 6 مايو 2010.

فى يوم الجمعة 21 من مايو 2010، فى ذكرى التلاتين على عمل لعبة پاك مان جوجل خلى صفحته فى كل العالم على شكل اللعبة بطريقة متصغرة و خلى اللى بيفتح الموقع يقدر يلعب اللعبة و حروف جوجل GOOGLE كانت محطوطه على الحيطان فى اللعبة.


</doc>