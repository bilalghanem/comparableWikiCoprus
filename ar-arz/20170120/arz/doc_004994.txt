<doc id="10023" title="كاربات" url="https://arz.wikipedia.org/wiki?curid=10023">
كاربات

سلسة جبال الكارپات ("Munții Carpați")‏ هى سلسة جبال فى شرق اوروبا بتمتد فى 7 دول اوروبيه بتبتدى فى (براتيسلافا) سلوفاكيا و بتعدى على بولاندا و تشيكيا و اوكرانيا و المجر و صيربيا و بتنتهى عند (اورشوفا) رومانيا عند نهر الدانوب، على شكل هلال طوله 1,500 كيلو متر و بتربط بين جبال الالب فى وسط اوروبا و جبال البالكان فى جنوبها. جبال الكاربات مشهوره بالمنتجعات السياحيه و الرياضات الشتويه و بينبع منها انهار كتير اهمها نهر الدنيستير و نهر الفيستيولا و مصدر مهم للمعادن زى الدهب و الفضه و الرصاص و الحديد و كمان فيها غابات الصنوبر و البلوط و الزان و فيها تنوع كبير للحيوانات من اول الدببه و الديابه و القطط البريه و الغزلان.

اكبر جزء من جبال الكاربات موجود فى رومانيا و بيتقال عليها الكاربات الرومانيه (‏ "Carpaţii României").
حوالى 55.2% من جبال الكاربات موجود فى رومانيا و 47.4% من اراضى رومانيا بتقع ضمن سلسلة جبال الكاربات.
الرومانيين بيقسمو الكاربات فى بلدهم لتلات مجموعات:الكاربات الجنوبيه ، الكاربات الغربيه و الكاربات الشرقيه.


</doc>