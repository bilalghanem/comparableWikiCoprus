<doc id="34160" title="فرناندو التانى ملك اراجون" url="https://arz.wikipedia.org/wiki?curid=34160">
فرناندو التانى ملك اراجون

فرناندو التانى ملك اراجون كان واحد من الملوك الكاتوليك اتجوز الملكة إيزابيل الأولانيه ملكة كاستييا سنة 1469 و وحدو ممالكهم سنة 1474 ،البابا اسكندر السادس منحهم لقب الملوك الكاتوليك بعد ما منح لقب ملك المسيحية لملك فرنسا.

إيزابيل و فرناندو التانى وحدو مملكة كاستيا, و عاصمتها فى توليدو, و تاج أراجون, و عاصمته فى ساراجوسا, فى مملكة اسبانيا الحديثه. و هزمو المسلمين فى مملكة جرانادا سنة 1492.و قبل كده فى 1478 ابتدت المرحلة النهائية من غزو جزر الكنارى

و رغم إن حفيدهم كارلوس الاول (المعروف كمان باسم تشارلز الخامس, امبراطور الرومانية المقدسة) كان بيفضل سيڤييا, كان اللى نقل الحكم لمدريد هو فيليبى التانى (1527-1598) ابن كارلوس الاول فى 1561 علشان العاصمه تبقى بعيده عن الحدود. لكن فضلت سيڤييا مسيطرة على التجارة مع مستعمرات اسبانيا,و كانت مدريد مسيطرة على سيڤييا.
فرناندو التانى هو إبن خوان التانى ملك اراجون من مراته التانيه خوانا اينريكيس

يوم 30 ابريل 1492 الملوك الكاتوليك عملو اتفاقيه مع كريستوفر كولومبوس ، و عينوه مكتشف للجزر والقارات فى البحر و المحيط و مولو رحلته اللى اكتشف فيها امريكا.

مع صعود فرناندو الكاتوليكى للعرش خفت حدة التوترات الاجتماعية بعد اصدار فرناندو قرار التحكيم حكم جوادالوبى فى 21 ابريل 1486 اللى انهى الصراع بين الأمراء والفلاحين والمزارعين ومربي الماشية فى مملكة أراجون بعد ضغوط من الحرب الاهلية إمارة كتالونيا (1462- 1472) لانهاء الاضطرابات الكاتالوينية فى المناطق الريفية. تم قبوله من جانب المزارعين و الامرا, و حط حد للاقطاعية فى امتلاك الارض و "سوء المعاملة".

فرناندو و إيزابيل انهو الاسترداد بالحرب ضد إمارة جرانادا اللى ابتدت سنة 1482 وانتهت مع استسلام جرانادا و الضم الكامل سنة 1492.


</doc>