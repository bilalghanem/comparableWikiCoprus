<doc id="11022" title="ناتاشا اطلس" url="https://arz.wikipedia.org/wiki?curid=11022">
ناتاشا اطلس

نتاشا أطلس (من مواليد 20 مارس 1964) هيه مغنيه بلچيكيه معروفه بأغانيها اللى فيها طابع خلط شرقي وشمال افريقي مع موسيقى غربي الكتروني. فى مرة سمت مزيكتها مزيكا "شعبي مودرن". مزيكتها متأثرة بأنواع كتيرة من الموسيقى منها المزيكا الأرابسك، "درام اند باس،" والريجي.

فيه شويت اختلاف على اصول نتاشا أطلس. معروف إن امها بريطانيه متحولة للاسلام وإن أبوها ليه جذور مصريه. على حسب ما بتقول نتاشا إن جدها اتولد فى مصر بس كبر فى فلسطين وهاجر على أوروپا وهو عندو 15 سنه. ديڤيد بنن من مجلة "ميلودى ميكر" بيقول إن نتاشا ليها اصول يهوديه سفارديه من ناحيت أبوها. ويمكن عشان كدا هى العربي بتاعها مش كويس اوي. دافعت نتاشا جامد عن نفسها لما اتقاللها انها يهوديه، وقالت انها يمكن تكون "يهوديه بنسبة 10 فى الميه ولاّ حاجه" وإن الإشاعات دي بيروجولها ناس بيحقدو عليها، عشان هيه بتعتبر نفسها مسلمه.





</doc>