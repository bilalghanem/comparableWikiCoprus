<doc id="9294" title="حسين كامل" url="https://arz.wikipedia.org/wiki?curid=9294">
حسين كامل

السلطان حسين كامل (21 نوفمبر 1853 - 9 اكتوبر 1917) : تامن حكام مصر من اسرة محمد على. الابن التانى لاسماعيل باشا. حكم مصر و السودان من 1914 حتي وفاته فى اكتوبر 1917. فى عهده خرجت مصر من سلطان تركيا العثمانليه و دخلت تحت الحمايه الانجليزيه ، و اتحول لقب حسين كامل من خديوى او والى لسلطان و بكده كان اول اللى اتولوا السلطنه بعد دولة الخديويين و اول حاكم لمصر يتلقب بلقب سلطان فى العصر الحديث.

قبل ما يتولى الحكم كان ناظر الاشغال العموميه و انشأ خط سكه حديد بين القاهرة و حلوان ، و بعدين مسك نظارة الماليه ، و بعد كده اترأس مجلس شورى القوانين. ما عملش حاجات كتيره فى فترة سلطنته القصيره. بعد ما اتوفى اتنازل ابنه الامير كمال الدين حسين عن حقوقه فى تولى السلطنه المصريه و اتولى اخوه فؤاد الاول الحكم.




</doc>