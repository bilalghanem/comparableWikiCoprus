<doc id="25008" title="الايد الخفيه" url="https://arz.wikipedia.org/wiki?curid=25008">
الايد الخفيه

الايد الخفيه () معروفه كمان بالايد الخفيه بتاعة السوق. مصطلح اقتصادى استخدمه لاول مرة ادم سميث .ادم سميث استخدم مصطلح الايد الخفيه فانه يشرح نظريته الاقتصاديه و الاجتماعيه اللى بتقول ان الفرد اللى بيتهم بمصالحه الشخصيه بيساعد برضه فى مصلحة المجتمع ككل. فى النظرية الاقتصاديه بيقول ان الايد الخفيه حتضبط السوق بمعرفتها يعنى لما الاسعار تغلى الطلب على البضايع الغاليه حتقل على حسب الاسعار زادت اد ايه و بكدا الاسعار غصب عن اى حد حتنزل و ترجع عادى تانى لوحدها و دا بفضل الايد الخفيه اللى بتتحكم فى الاقتصاد عن طريق العرض و الطلب.من النظرية دى طلع نظام عدم التدخل الاقتصادى و طلع بعدها انظمه و نظريات اقتصاديه تانيه ليبراليه لحد ما طلع كينز ف وقت الكساد الكبير و قال ان الايد الخفيه دى متقدرش تعتمد عليها على طول و مش مضمونه و ان لازم الحكومه تتدخل فى الاقتصاد بشكل معين عشان تضبط الاقتصاد لو حصله مشكله كبيره. بالرغم من ان ادم سميث استخدم المصطلح دا تلت مرات بس , بس المصطلح انتشر جامد جدا بعد كدا و فيه ناس بتربط نظريات ادم سميث نفسها بمصطلح الايد الخفيه.


</doc>