<doc id="14537" title="ابراهيم عيسى" url="https://arz.wikipedia.org/wiki?curid=14537">
ابراهيم عيسى

ابرهيم عيسى صحفى مصرى اتولد فى نوفمبر 1965، مؤسس جرنال الدستور , كاتب مجموعة كبيرة من الكتب و بيكتب فى عمود مخصوص كل يوم فى جرنال الدستور. مشهور انه بيتريق وبيسخر من الاوضاع السياسية فى مصر او فى العالم عموما.كان رئيس تحرير الجرنال لحد 5 اكتوبر 2010 لما مالك الجرنال الجديد السيد البدوى رئيس حزب الوفد الجديد اقاله بدون قول اسباب و كانت مفاجأةعملت ازمة فى الوسط الصحفى و حصل اعتصام من الصحفيين فى الجرنال و المعارضه بتقول ان كل دى خطة من الحكومة المصرية عشان يسكتوا المعارضة و يقضوا على جرنال الدستور اللى ليها شعبية كبيرة.فى كلام ان سبب اقالة عيسى انه كان مصمم انه ينشر مقالة كتبها الدكتور محمد البرادعى بيتكلم فيها عن حرب اكتوبر و اللى البلد فيه دلوقتى و اصرار السيد البدوى انها متنتشرش،بس فى كلام ان الموضوع كله متجهز من جهات عشان يدمروا جرنال الدستور.

اشتغل فى الاول فى مجلة روز اليوسف من وقت ما كان طالب فى سنة اولى فى كلية اعلام.كان بيقدم برنامج الفهرس اسبوعيا على قناة دريم و برنامج السياسيى اسمه على القهوة بشكل ساخر وكان بيقدم برنامج اسمه "نحن هنا" على قناة او تى فى O.TV. وكان بيقدم على قناة ((التحرير)) ابرهيم عيسى كمان عضو الهيئة الاستشارية بتاعة الشبكة العربية للمعلومات حقوق الانسان.

بيعتبروه من اكثر الصحفيين المصريين نشيط و بيحتج على اللى الحكومة بتعمله فى مصر، ونتيجة لكده اتقفل له ثلات جرايد كان رئيس تحريرها. واتصدرت واحدة من روايته وهى (مقتل الرجل الكبير).

اتحول للمحكمة بعد نشره و كاتبت مقال يتكلم على صحة الرئيس مبارك , جاء فى وقت تترد فى اشاعات عن تدهور حالة الرئيس المصرى و فى 26 يونيو 2006 حكم عليه بالسجن لمدة عام وكفالة 10 الاف جنيه، غير أن محكمة الاستئناف خففت الحكم الى غرامة تصل الى 4000 دولار.

اتعرض لمحاكمات من قبل اجهزة الامن و اتهموه انه بينشر أخبار مش حقيقية عن صحة رئيس الجمهورية، وفى يوم 13 سبتمبر 2007 طلع حكم ضده بالسجن سنة، وتمت إعادة محاكمته فى دايرة تانية و التي اعلنت فى 28 سبتمبر 2008 حكمها عليه بالحبس لمدة شهرين، وكان الحكم واجب النفاذ فسلم نفسه للبوليس فى نفس اليوم، ولكن الرئيس حسني مبارك أصدر قراراً جمهورياً بالعفو عنه فى 6 اكتوبر 2008. كانت الكثير من المثقفين المصرين و المعارضين و جمعيات حقوق الانسان فى مصر وفى العالم تعاطفت مع قضية ابراهيم عيسى و اعلنوا ان ابرهيم لو اتسجن حيبقى سجين راى وتعبير.

ظهر حرنال الدستور لاول مرة فى ديسمبر 1995 بتصريح من قبرص،. وكان الجرنال مفاجأة كبيرة , عشان فكرته كانت مبتكرةو جديدة على العمل الصحفى و النشر , وكان بيهاجم الحكمومة المصرية وهاجمت مسئولين و ينتقد سياسيتها جامد ونشر اخبار عن قضايا فساد كتير. فضلت الجرنال شغال سناتين وبعدين اتقفل عشان نشروا بيان لواحدة للجماعات الاسلامية, وقت موجة التطرف والارهاب, اعتبرت وزارة الاعلام الكلام ده مش مقبول و قفلت الجرنال.

رجعت الجرنال تانى سنة 2004 بشكل اسبوعى تتوزع يوم الاربع ,وكان رئيس تحريرها برضه. بعدين فى 2007 بدئت الدستور بشكل يومى بعد ما لقت نجاح كبير.



و فى كتب تانية غير دول..


</doc>