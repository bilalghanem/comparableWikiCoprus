<doc id="18881" title="شعب" url="https://arz.wikipedia.org/wiki?curid=18881">
شعب

الشعب, المواطنين, او اهل البلد او الناس ()‏ دى اسامى بتتقال على مجموعه من الناس بيعيشوا فى مكان او بلد واحدا بتتسمى الوطن. الناس دى بتجمعهم ثقافه واحدا و عادات واحده او قريبة جامد من بعض. كل شعب او اهل بلد متميزين عن شعوب البلاد التانيه سواء باللغه او العادات والتصرفات و شكل العلاقات الاجتماعيه اللى بتكون فى المجتمع دا او شكل الناس نفسهم. الشعب متصنف فى السياسه و القانون والفلسفه وحاجات تانيه كتير.

الشعب فى السياسه هما رعايا الدولة. كل نظم الحكم تقريبا خصوصا الجمهوريات بتقول انها بتحكم باسم الشعب و الناس هما اللى بيختاروها. اول اللى استخدم نوعية الحكم دى هما اليونانيين اهل اتينا لما ثاروا على حكامهم و عملوا حاجة زى الجمهوريه كدا, اللى طبق حكم الشعب بشكل اوقع و متطور شويه كانوا الرومان و عملوا الجمهوريه الرومانيه.الجمهوريه بتعتمد على ان الشعب هو اللى بينتخب حكومته و نواب البرلمان اللى بيمثلوه عند الحكومه و المفروض يشوفوا مصالحه ويحموها, ومن حق الشعب كمان زى ما اختار حكامه انه يعزلهم لما يشوف انهم مبقوش بيدافعوا عن مصالحه و بيوفروا للناس حقوقهم. كل المذاهب السياسيه تقريبا زى الليبراليه والاشتراكيه , فالليبراليه بتركز على انها تدى الشعب حقه فى تقرير مصيره وانه يعبر عن نفسه و يختار حكامه و يعزلهم , اما الاشتراكيه فبتركز فى الاقتصاد وان الملكيه عامه للشعب و الدولة المفروض ترعى مصالحهم. فى احزاب ديكاتوريه و نظم ديكاتوريه خصوصا اللى بيبقوا بنظام الحزب الواحد بيدعوا انهم حزب الشعب مع ان هما فارضين نفسهم على الشعب و محدش من الشعب اختارهم عشان يحكموا و غالبا بيخدموا مصالحهم الشخصيه و بس مش الشعب زى ما بيدعوا.

فى دول فى القانون الجنائى بتاعها و , منها امريكا, بيستخدموا فى الدعاوى الجنائيه المرفوعه باسم الشعب او المجتمع. ودا عشان بيعتبروا الشعب او المجتمع هو الدولة و هو المتضرر الاساسى من الجريمة.


</doc>