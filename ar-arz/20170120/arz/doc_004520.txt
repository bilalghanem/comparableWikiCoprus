<doc id="28437" title="فيروز (مغنيه)" url="https://arz.wikipedia.org/wiki?curid=28437">
فيروز (مغنيه)

نهاد حداد المشهوره باسم فيروز هى من اشهر مغنيين لبنان على مدى التاريخ لكن أغانيها بتتسمع فى كل البلاد اللى بتتكلم عربى و أغانيها مصدر للاعتزاز الوطنى ؛ وهى أرملة الملحن اللبنانى الكبير عاصى الرحبانى .
اتولدت فيروز فى 21 نوفمبر 1935 فى قرية من قرى قضاء الشوف فى محافظة جبل لبنان, و كانت عيلة فيروز فقيرة فراحو عاشو فى بيت بسيط فى حتة اسمها زقاق البلاط فى بيروت, وكان ابوها وديع حداد كان بيشتغل فى مطبعة وكانت امها اسمها ليزا البستانى, ومن وهى صغيرة كانت بتغنى فى بيت العيلة وفى الحى بتاعهم فى بيروت.

ابتدت فيروز تغنى سنة 1940 فى كورال فى الاذاعة اللبنانية و دا حصل لما اكتشف الموسيقى محمد فليفل صوتها واخدها تغنى فى فريقه اللى كان بينشد الاغانى الوطنية, وبعدين الف ليها اول اغانيها حليم الرومى مدير الاذاعة اللبنانية, وبعد كدة عرفها عاصى الرحبانى اللى حط رجلها على اول طريق النجومية.

كانت اول خطوة كبيرة فى مشوارها سنة 1952 لما بدات تغنى لعاصى الرحبانىِ وكانت اغانيها مكسرة الدنيا واتشهرت اوى فى الوقت دا وكان اكتر اغانيها للاخوين رحبانى عاصى ومنصور.
وسنة 1955 اتجوزت عاصى الرحبانى, وخلفت منه زياد و هالى و ليال وريما.
فيروز والاخوين رحبانى قدموا مع بعض اغانى كتير اوى و والاغانى دى عملت ثورة فى الموسيقى العربية وقتها عشان كانت بتتميز بإن مدتها قصيرة ومعناها قوى ودا كان على عكس الاغانى العربية السائدة فى الوقت دا. 
غنت فيروز لكل حاجة و اتشهرت اوى بتمسكها بالقضايا العربية وخصوصا قضية فلسطين. 
عنت فيروز لشعرا كتير منهم مخائيل نعيمة ولقبها الشاعر سعيد عقل بسفيرتنا الى النجوم, وبعد موت جوزها عاصى سنة 1986 اشتغلت مع ملحنيين و شعرا منهم فلمون وهبة و زكى ناصيف , لكنها اشتغلت اساسا مع ابنها زياد لانه اثبت قدرته وموهبته فى الموسيقى, و كمان زياد قدر يعمل مزيكا جديدة بتخلط بين الموسيقى العربية والعالمية.



وكانت بتعمل مسرحياتها فى حتت كتيرة منها: كازينو لبنان ومهرجانات بعلبك الدولية ومهرجان دمشق الدولى ومهرجان صيدا ومسرح قصر البيكاديلى فى بيروت والمدرج الرومانى فى الأردن.

عملت كمان برنامج تليڤزيون غنائى اسمه الإسوارة سنة 1963.

فيروز قصايدها قليلة اوى بالسنبة لاغانيها الكتير بس القصايد دى من اجمل أغانيها, زى خذنى بعينيك, والآن الآن وليس غدا, وتناثرى وسكن الليل, وزهرة المدائن, وأناجيك فى سر, وأعطنى الناى وغنى, واحب من الاسماء, ولما بدا يتثنى. وهى مبتتزعش كتير ع التليڤزيون لان اكترها متصورش.
غنت فيروز اغانى عددها فى يوم 5 اكتوبر سنة 2010.
729 اغنية
ومن اشهرهم
باكتب اسمك ياحبيبي 
ياسهر الليالي 
أنا لحبيبي 
نسم علينا الهوي 
القدس

اخر حاجة عملتها البوم "ايه فى امل" اللى كسر الدنيا لما نزل فى اكتوبر 2010 ومبيعاته كتير اوى فى السوق, وفى نفس الشهر عملت حفلتين فى مسرح البيال فى بيروت وحضر الحفلات نجوم كبار اوى من اشهرهم الفنان عادل امام.


</doc>