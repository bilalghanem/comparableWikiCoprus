<doc id="18539" title="عثمان احمد عثمان" url="https://arz.wikipedia.org/wiki?curid=18539">
عثمان احمد عثمان

عثمان احمد عثمان (6 ابريل 1917، الاسماعيليه - 30 ابريل 1999) كان راجل اعمال و مهندس و مقاول مصرى ارتبط بعلاقات قويه و متغيره مع جمال عبد الناصر و السادات و الاخوان المسلمين. عثمان احمد عثمان هو مؤسس شركة المقاولين العرب (1955)اللى بتعتبر واحده من اكبر شركات المقاولات فى الشرق الاوسط و افريقيا و كان ليها دور كبير فى عمليات تشييد السد العالى و بناية قواعد الصواريخ ايام حرب الاستنزاف و تعمير مدن القناه بعد التدمير اللى طالها بعد الحروب المتواليه.من المشاريع الكبيره التانيه اللى انجزتها المقاولين العرب:استاد اكرا فى غانا ، مطار الناضور فى المغرب ، كلية الهندسه فى اليمن و مبنى وزارة الماليه فى الجزاير.مسك منصب وزير الاسكان (1973 و 1974 و 1975) و التعمير و انتخبوه عضو فى مجلس الشعب المصرى (1979-1990) و منصب نقيب المهندسين المصريين سنة 1979 و رئيس النادى الاسماعيلى سنة 1965.
لخص عثمان احمد عثمان حياته فى كتاب سيره شخصيه اسمه صفحات من تجربتى.


</doc>