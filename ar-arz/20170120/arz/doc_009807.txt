<doc id="27348" title="رئيس مصر" url="https://arz.wikipedia.org/wiki?curid=27348">
رئيس مصر

رئيس جمهورية مصر هو رئيس الدوله فى مصر حسب الدستور المصرى ، و هو كمان القائد الاعلى للقوات المسلحة و رئيس الفرع التنفيذى فى الحكومه المصريه .

قبل 1953 كل اللى حكمو مصر فى عصور استقلالها كانو عادة ملوك و سلاطين و فى عصور احتلالها كانو ولاه و نواب.

بعد ثورة 25 يناير 2011 اتنحى الرئيس مبارك فى 11 فبراير 2011 بعد ماحكم 30 سنه و استلمت الحكم مجلس عسكرى قومندانها محمد حسين طنطاوى. انتخابات رياسة مصر سنة 2012 كسبها محمد مرسى مرشح حزب الحريه و العداله و بقا رئيس مصر يوم 30 يونيه 2012. و شاله الجيش بقيادة عبد الفتاح السيسي يوم 3 يوليه 2013 و عمل عدلى محمود منصور رئيس المحكمة الدستورية العليا رئيس جمهورية مصر. وفى انتخابات رياسة مصر سنة 2014 كسبها عبد الفتاح السيسى و بقا رئيس مصر يوم 4 يونيه 2014.
رئيس جمهورية مصر حسب التعديلات الدستورية 1980 ، هو أقوى منصب سياسى و من صلاحياته إختيار رئيس وزراء مصر .
حسب المادة 75 من دستور مصر شروط الترشيح علشان رياسة مصر إن رئيس الجمهورية يكون مواطن مصرى ، من أبوين مصريين، و له كامل الحقوق المدنية والسياسية و سن الرئيس مايكونش اقل من 40 سنة ميلادية.

1. محمد نجيب ،اول رئيس لمصر كان اعلى رتبه بين الظباط اللى عملو الثورة المصرية سنة 1952 ، إتولى منصبه يوم 18 يونيه 1953 ، و هو نفس اليوم اللى بقت مصر فيه جمهوريه.

2. جمال عبد الناصر حكم 17 سنه من سنة 1953 لسنة 1970

3. أنور السادات حكم 11 سنه من سنة 1970 لسنة 1981

- صوفى ابو طالب لمدة اسبوع سنة 1981 قايم بالعمل

4. حسنى مبارك حكم 29 سنه و تلات شهور و 28 يوم من اكتوبر سنة 1981 لسنة 2011

- محمد حسين طنطاوى من يوم 11 فبراير سنة 2011 لحد يوم 30 يونيه 2012. قايم بالعمل

5. محمد مرسى من يوم 30 يونيه 2012 لحد 3 يوليه 2013.

6- عدلى منصور من يوم 3 يوليه 2013

7- عبد الفتاح السيسى من يوم 4 يونيه 2014
حسب دستور مصر لجنة الانتخابات الرئاسية بتشرف على انتخاب رئيس مصر


</doc>