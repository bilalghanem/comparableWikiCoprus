<doc id="9002" title="القديس بطرس" url="https://arz.wikipedia.org/wiki?curid=9002">
القديس بطرس

القديس بطرس ، بطرس الرسول (اتوفى سنة 64) اسمه الأصلى سمعان و سماه المسيح كينا او بطرس بمعنى الصخره (). كان راجل صياد دعاه المسيح فبقى من أهم تلاميذه. كان مع يوحنا و اخوه يعقوب فى التجلى ع الجبل. ولما سلم يهوذا المسيح سحب بطرس سيفه عشان يدافع عنه لكن فى نفس الليله انكر تبعيته للمسيح تلت مرات. راح انطاكيه و قعد فيها و بعدين راح يبشر فى روما. بيتقال انه استشهد فى عهد نيرون بالصلب و هو مشقلب. بيعتبر الكاتوليك ان بابا روما هو خليفة القديس بطرس راس الكنيسه الكاتوليكيه. لكن بتعترف بقدسيته كنايس تانيه. فى الفاتيكان فى روما فيه كنيسه ضخمه باسمه اتبنت سنة 326، و اتجددت فى القرن 15 على ايد فنانين كبار مشاهير.


</doc>