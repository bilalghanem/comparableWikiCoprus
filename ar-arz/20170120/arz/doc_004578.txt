<doc id="4916" title="كركديه" url="https://arz.wikipedia.org/wiki?curid=4916">
كركديه

الكركديه (Hibiscus sabdariffa) معروف كمان بإسم الحبشة او زهرة وردة جامايكا ، نبات طوله حوالى مترين بيتزرع فى سوريا و جنوب العراق و صعيد مصر و السودان و السنغال, و بسبب خصايصه الطبيه بيتزرع بنجاح فى المكسيك و امريكا الوسطى و الجنوبية وجنوب شرق اسيا ، بما فيها جنوب الصين. مكان زهرة الكركديه التاريخى هو السودان.
الكركديه بنتمى لعيله من النباتات اسمها عيلة (ولا عائلة؟) المالفاسى (عيلة الخبيزيات) و اللى بتضم كمان الباميه و الخبيزه و القطن.
السبلات بتاعة زهرة الكركرديه بيبقا لونها احمر و لما بتتنشف و تتغلى فى المايه السخنه او تتنقع فى المايه البارده بيتعمل منها مشروب ليه ريحه مميزه.مشروب الكركديه او مشروب الكركريه فى اللغه السواحليه المتلج بيتقال عليه فى الغالب عناب و هو من اكتر المشروبات اللى ليها شعبيه فى مصر والسودان و بيتقدم على القهاوى.
المشروب دا كمان بيبيعوه العطارين على انه واحد من النباتات الطبيه و بيتقال انه بيساهم علاج ليسته طويله من الامراض من اول تنزيل ضعط الدم العالى لحد التخسيس و معالجة الاكتئاب و تقليل التبويض و الخصوبه عن الستات و كمان فى تحسين الحركه الدوديه فى المصارين و فى علاج المغص و اعراض ما قبل الدوره الشهريه.
لكن خد بالك كويس لو اتغلي بيرفع الضفط و اللى عنده ضفط عالي لازم يشربه منقوع على البارد بس و مش اكتر من 24 ساعة لأنه بيطلع منه املاح تؤثر على الكلي


</doc>