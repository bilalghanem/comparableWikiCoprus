<doc id="14428" title="عزيز اباظه" url="https://arz.wikipedia.org/wiki?curid=14428">
عزيز اباظه

عزيز اباظه ( 1899 - 1973 ) ، شاعر مسرحى مصرى ، اتخرج من كلية الحقوق فى القاهره سنة 1923 و اتدرج فى الوظايف و بقا عضو فى مجلس النواب و الشيوخ كذا مره. اترأس " جمعية الشعرا " من سنة 1950 ، و كان عضو فى المجلس الاعلى للفنون و الاداب ، و مقرر اللجنه الشعريه ، و عضو فى المجمع اللغوى (1958).

أصدر ديوان " انات حائرة " (1943) و كان بيرثى فيه مراته ، و فى نفس السنه اصدر مسرحيه شعريه اسمها " قيس و لبنى " ، و بعدها اصدر كذا مسرحيه شعريه استوحاها من التاريخ زى " العباسه " (1947) ، و " الناصر " (1949 ) ، و " شجرة الدر " (1951) ، و " غروب الأندلس " (1952) ، و " شهريار " (1954) ، و " قافلة النور " (1959) ، و زهرة " (1968). فى سنة 1957 ساب الاتجاه التاريخى شويه فكتب مسرحية " أوراق الخريف ".

كرمته الدوله المصريه بجايزتها التقديريه سنة 1964.


</doc>