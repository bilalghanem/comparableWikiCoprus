<doc id="110443" title="الطوخى توفيق" url="https://arz.wikipedia.org/wiki?curid=110443">
الطوخى توفيق

الطوخى توفيق ( 10 يوليو 1925 - 22 أغسطس 1984) هو اشهر كومبارسات المعارك والخناقات فى السينما المصريه.

هو دوبلير ومصمم ومنفذ معارك وممثل مصرى. درس الميكانيكا، اشتغل من صغره مع اخته الفنانة سميحة توفيق بالسيرك مع ابوهم، لاكن استهوته المعارك الفنية ومشاهد الأكشن فأبتدأ فى السينما دوبلير وبعدها قدم أدور صغيره زى واحد من افراد عصابة، او فرد فى مجموعة القتال اللى بتضرب البطل فى مشهد الحلقة فى فيلم (بين ايديك) مثلًا .

اتدرج فى مهنة المخاطر لغاية ماأسند ليه مهام تنفيذ المعارك فكون فرقته الخاصة اللى نجحت فى التصميم بأفلام (صلاح ابو سيف) و(حسام الدين مصطفى) وغيرهم من المخرجين. عمل فى الخمسينات فى افلام مميزة زى: «ابن حميدو» مع اسماعيل ياسين، «رصيف نمرة 5» مع فريد شوقى، «الساحرة الصغيرة» مع سعاد حسنى، «نص ساعة جواز» مع شاديه، ولكنه حقق رواج أكبر فى فترة السبعينيات لما انتشرت الافلام التجارية اللى بتعتمد على الإثارة والكوميديا، فقدم ما يقرب من نص اعماله فى الفترة دى ومنها: «رجال بلا ملامح» مع ناديه لطفى، «البنات والمرسيدس» مع يوسف فخر الدين، «فيفا زلاطا» مع فؤاد المهندس.

قدم الطوخي ما يقارب 108 اعمال سينمائية، كمان قام بتصميم معارك العديد من الافلام، يذكر منها (الغول) لفريد شوقى، و(البحث عن المتاعب) لعادل امام و(ضربة شمس) لنور الشريف و(طابونة حمزة) اللى كان اخر الافلام اللى عمل بها.

ومن اولاده المستمرين فى نفس المهنة ” مصمم المعارك ” مصطفى الطوخى .


</doc>