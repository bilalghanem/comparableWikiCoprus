<doc id="11707" title="كلاوديوس بطليموس" url="https://arz.wikipedia.org/wiki?curid=11707">
كلاوديوس بطليموس

كلاوديوس بطليموس - باليونانى Κλαύδιος Πτολεμαίος - (مصر ، ح. 90 - اسكندريه ، بعد 161 ) ، اتلقب فى مصادر بـ " الصعيدى " فجايز ولادته كانت فى الصعيد. عالم فلك و رياضى و جغرافى يونانى-مصرى نشأ و عاش فى اسكندريه. اكتشف ان حركة القمر مش منتظمه ، و ليه ارصادات مهمه عن حركات الكواكب. اعماله و اكتشافاته فى الفلك و الجغرافيا اعتبرت مرجع اساسى لغاية عصر كوبرنيكوس ، فكتابه " المجسطى " - Η Μεγάλη Σύνταξις - بيضم مسائل و تفسيرات للأجرام السماويه و علاقتها بالارض. لكن نظامه مبنى على صورة الكون زى كان بيتخيلها القدماء الارض فيه هى مركز الكون و بتدور حواليها بقية الاجرام السماويه فى دواير و بسرعه منتظمه. تفسيره لابتعاد الكواكب و اقترابها من الارض قام على افتراض مسارات دائريه صغيره للكواكب ( افلاك تدوير ) بتتحرك مراكزها على محيط دواير الارض موجوده فى مركزها. ليه جداول فيها 1028 نجم ، و بتعتبر اقدم وصف دقيق معروف للسما. اعماله الجغرافيه بتشمل معظمها جداول لخطوط الطول و العرض للبلاد المختلفه.


</doc>