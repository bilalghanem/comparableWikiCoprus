<doc id="17609" title="بوهيموند الرابع" url="https://arz.wikipedia.org/wiki?curid=17609">
بوهيموند الرابع

بوهيموند الرابع امير انطاكيا و كونت طرابلس "Bohemond V Prince of Antioch and Count of Tripoli" ، اتعرف باسم " بوهيموند الأعور ". ( اتولد حوالى 1172 - اتوفى فى مارس 1233 ). حكم من 1291 ل 1233. ابن بوهيموند التالت اللى نصبه كونت على طرابلس بعد وفاة الكونت رايموند التالت Raymond III اللى ما خلفش و ورث اخوه الكبير رايموند الرابع Raymond IV حكم كونتية طرابلس. و إكمن رايموند كان من المفترض انه يبقى حاكم امارة انطاكيا فى المستقبل قامت مشكاكل و صراعات فضلت دايره لغاية ما اتوفى 1197 و ساب وراه ابن اسمه رايموند-روپين Raymond-Rupin.

لما مات بوهيموند التالت فى ابريل 1201 بوهيموند الرابع استولى على مدينة انطاكيا و عزل رايموند-روپين. النبلا فى انطاكيا ايدو بوهيموند لإنهم ما كانوش بيحبو رايموند-روبين بسبب ارتباطاته بـ مملكة كيليكيا الارمنيه. و عشان بوهيموند يرضى النبلا اليونانيين فى انطاكيا طرد البطريرك اللاتينى بيتر دى انجوليمى Peter de Angouleme سنة 1206 و عين البطريرك اليونانى سيميون التانى Symeon II. فى سنة 1207 بيتر دى انجوليمى حاول يعمل انقلاب ضد بوهيموند لكن فشل و اتقبض عليه و مات فى السجن بالتجويع ، لكن بعدها بسنه بوهيموند قبل بوجود بطريرك لاتينى فى انطاكيا.

اهم حلفا رايموند-روپين عم ابوه ليون الاول Leon I ملك كيليكيا غزا انطاكيا و نصب رايموند-روپين امير عليها سنة 1216 و اجبر بوهيموند على الهروب على طرابلس. الملك ليون اخد قلعة بغراس و رجعها ل فرسان المعبد اللى كانو بيطالبو بيها ، و فوق كده ادا اراضى فى انطاكيه لرجال دين تابعينللكنيسه اللاتينيه.

فى سنة 1220 بوهيموند قدر انه يستولى على مدينة انطاكيا و غزا رايموند-روپين كيليكيا و طالب بالعرش على اساس انه وريثه عن طريق امه اليس Alice لكن اتأسر و مات فى السجن.

التهديدات السلجوقيه وحدت انطاكيا و كيليكيا و اتجوز فيليب Philip ابن بوهيموند من ايزابيلا Isabella ملكة كيليكيا الشابه و اتحول للكنيسه الارمنيه لكن فضل فى قلبه تابع للكنيسه اللاتينيه وفى الاخر عزلوه ارمن كيليكيا الهيتوميين Het'umids و سموه فمات سنة 1224.

بوهيموند الرابع اتجوز مرتين مره من بليسانس Plaisanc اميره جبيل و خلف منها اربعه ، و مره تانيه من مليسيند القبرصيه Melisende of Cyprus و خلف منها ماريا Maria اللى لما كبرت طالبت بتاج مملكة بيت المقدس.

بوهيموند الرابع اتوفى فى مارس 1233 بعد ما صالح الكنيسه اللاتينيه فى اخر ايامه. خلفه اكبر ولاده بوهيموند الخامس على حكم امارة انطاكيا و كونتية طرابلس.



</doc>