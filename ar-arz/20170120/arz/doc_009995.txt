<doc id="28583" title="ارهاب منسوب للمسلمين" url="https://arz.wikipedia.org/wiki?curid=28583">
ارهاب منسوب للمسلمين

الإرهاب المنسوب للمسلمين هو مصطلح بيتقال على اعمال الإرهاب اللى بيرتكبها مسلمين علشان تحقيق غايات متفاوتة سياسية او دينية. الإرهاب الإسلامى بيحصل فى الشرق الأوسط ، افريقيا ، أوروبا ، جنوب شرق اسيا ، و امريكا من سبعينيات القرن العشرين. واحدة من اشهر المنظمات المتشددة هو تنظيم القاعدة ، اللى اسسه اسامة بن لادن و اهدافه المعلنة إنهاء وجود امريكا العسكرى فى منطقة الشرق الأوسط و شبه الجزيرة العربية و اسقاط الانظمة العربية اللى فى رأيهم فاسده و مش متدينه كفايه. 
فيه خلافات شديده على إستخدام مصطلح الإرهاب الإسلامى و إتوصف إنه "مش مفيد" ، "مسيس" ، "طعن فكرى" و "مضر للعلاقات بين افراد المجتمع" لكنه بيتقال كتير فى جميع اماكن العالم اللى بيتكلم اهلها لغه انجليزى. لكن بسبب إن فيه أكتر من بليون مسلم فى العالم و معظمهم مش بيساند الإرهاب بيقول كتاب زى جمال نصار وكريم حسن كريم إن إلمصطلح المفروض يكون الإرهاب المتأسلم لإنه بيوصف وجهة نظر اصولها من تفسير الاسلام بطريقه معينه. و فيه وجهة نظر بتقول إن مافيش مكان لمصطلح "الإرهاب الإسلامى" لأن الاسلام هو دين سلام.


</doc>