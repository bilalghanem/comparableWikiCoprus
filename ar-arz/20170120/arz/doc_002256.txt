<doc id="28121" title="رسايل النبى محمد للملوك و الحكام" url="https://arz.wikipedia.org/wiki?curid=28121">
رسايل النبى محمد للملوك و الحكام

رسايل الرسول محمد للملوك و الحكام هى رسايل بعتها النبى محمد لملوك و حكام المناطق فى جزيرة العرب و البلاد اللى حواليها. النبى محمد كان عادة بيفتتح رسايله بلفظ " من محمد رسول الله الى فلان " و ساعات بلفظ " اما بعد " و ساعات بألفاظ زى " هذا كتاب " و " سلم أنت ". و كان بيذكر اسم المبعوته له الرساله او بإسم شهرته ، فلو كان المكتوب له ملك كتب بعد اسمه " عظيم القوم الفلانيين " او " ملك القوم الفلانيين " او " صاحب مملكة كذا ". و كان بيشير لنفسه فى الرساله بألفاظ مفرده زى " أنا " و لى " و " جاءنى " و " وفد على " ، و ساعات بصيغة الجمع زى " بلغنا " و " جاءنا ". و كان بيكتب للى ريحاله الرساله بصيغه مفرده بكاف الخطاب زى " لك " و " عليك " ، و تاء المخاطب زى " أنت قلت كذا و فعلت كذا " و فى حالات الجمع كان بيستخدم ألفاظ زى " أنتم " و " لكم " و عليكم ". عنوان الرساله كان عادة : " من محمد رسول الله الى فلان " ، على اليمين كان بيتكتب " من محمد رسول الله " و على الشمال " الى فلان ". لو الرساله رايحه لمسلم كانت بيبدأها بالسلام فكان بيتكتب " سلام عليك " او " السلام على من آمن بالله و رسوله " ، لكن لو الرساله كانت لحد مش مسلم كان بيتكتب " سلام على من اتبع الهدى " او ماكانش بيتكتب سلام فى المقدمه. بعد السلام كان ساعات بيتكتب التحميد فيقول: " فإنى احمد إليك الله الذى لا إله إلا هو " ، وساعات كان بيزود ألفاظ التشهد. بعد المقدمه كان بيتكتب " اما بعد " او ألفاظ تانيه. و كان بيختم الرساله ساعات بالسلام فيتكتب للمسلم " والسلام عليك ورحمة الله وبركاته " او كلمة " السلام " بس ، و لغير المسلم كان ساعات بيتكتب " والسلام على من اتبع الهدى ". الرسايل كان بتحط عليها ختم مكتوب عليه " محمد رسول الله ".

الرسايل اللى كانت بتتبعت لحكام بره جزيرة العرب كانت عادة بتتكتب بألفاظ بسيطه واضحه إكمنهم ماكانوش بيتكلمو عربى و بالتالى كانت بتستخدم كلمات بسيطه و جمل قصيره عشان يفهموها كويس ، و ده على عكس الرسايل اللى كانت بتتبعت للحكام فى جزيرة العرب فكانت بتستخدم ألفاظ عربيه بيفهموها.

الرسل اللى كانو بيودو الرسايل كانو بطبيعة الحال بيتميزو بوفرة العقل و طلاقة اللسان عشان يقدرو يردو على الاسئله و يشرحو الموضوع كويس. فمثلاً بيتقال إن المقوقس عظيم القبط لما سلمه حاطب بن أبى بلتعة الرساله قاله: و ايه اللى منعه من انه يدعى على فيسلط على ؟ فرد عليه حاطب: و ايه الى منع عيسى انه يدعى على اللى رفضوه ؟ فسكت شويه و كرر السؤال فرد عليه حاطب بنفس الرد فماقدرش يرد. و لما سأله عن انتصارات النبى فى المعارك اللى بتحصل مابينه و بين مناؤيه فقاله حاطب إن الحرب بينهم سجال مره بيكسب و مره بيتغلب ، فسأله المقوقس طيب و هو النبى يتغلب ؟ فرد عليه حاطب: طيب وهو الإلاه بيتصلب !. الرسايل دى ماكانش بيطلع عليها الرسل اللى بينقلوها و كانو بيسلموها من غير مايعرفو ايه المكتوب فيها.

النبى محمد قرر انه يبعت رسايل للحكام و الملوك يدعوهم فيها لدخول الاسلام. اهم حاكمين فى الفتره دى كانو هيرقليس (هرقل) امبراطور الامبراطوريه البيزنطيه و عاصمته كانت فى قسطنطينيه ، و التانى كان خسرو التانى برويز ( كسرى ) ملك فارس و عاصمة ملكه كانت تيسفون ( المدائن - فى العراق الحالى ). البيزنطيين و الفرس كانو اعداء بعض و فى صراعات مابينهم وبين بعض. البيزنطيين كانو مسيحيين تابعين للكنيسه البيزنطيه ، و الفرس كانو بيتبعو الديانه الزرادشتيه و كانت فيه نظم عبادات وثنيه. وقت تسلم هرقل رسالته من النبى محمد كان لسه راجع منتصر من غزوه بلاد الفرس اللى كانو هاجمو اراضى الامبراطوريه البيزنطيه و استولو على صليب الصلبوت و احتلو مصر لمدة 10 سنين. مصر وقت وصول الرساله للمقوقس كانت تحت الاحتلال البيزنطى و هرقل كان بعت قوروس ( المقوقس ) على مصر عشان يحكمها مدنياً كنايب ليه و فى نفس الوقت عشان يقعد على كرسى الكنيسه القبطيه. المصريين وقتها كانو على المذهب اليعقوبى و رئيس كنيستهم كان البطريرك بنيامين الاول ، لما قوروس و هو على المذهب الملكانى التابع لبيزنطه وصل مصر اضطر بنيامين انه يهرب و بالتالى رسالة محمد لقوروس كانت للحاكم البيزنطى اللى بيحكم مصر من غير رضا المصريين و بالتالى كان بيمثل البيزنطيين مش المصريين. الرساله المهمه الرابعه كانت لملك الحبشه و الحبش كانو مسيحيين على المذهب اليعقوبى وتابعين لكنيسة اسكندريه المصريه. بقية الرسايل كانت لحكام فى جزيرة العرب نفسها. بعد ما قرر النبى محمد انه يبعت الرسايل اتعمل ختم فضه اتنقش عليه " محمد رسول الله " عشان تتختم بيه الرسايل. رسالة هرقل وصلها دحيه بن خليفة الكلبى ، و رسالة كسرى وصلها عبد الله بن حُذافة السهمى ، و رسالة المقوقس وصلها حاطب يبن أبى بلتعة. الرسايل اللى اتبعتت للحكام جوه جزيرة العرب نفسها وصلها لملكين عُمان عمرو يبن العاص السهمى ، و رسالة ملكين اليمامة وصلها سليط بن عمرو ، و رسالة ملك البحرين وصلها العلاء بن الحضرمى ، و رسالة الحارث الغسانى ملك تخوم الشام وصلها شجاع بن وهب الأسدى ، و رسالة الحارث الحميرى ملك اليمن وصلها المهاجر بن اميه المخزومى. فيه مؤرخين قالو ان كل الرسل دول خرجو من المدينه المنوره فى وقت واحد لكن فيه مؤرخين تانيين قالو انهم ماخرجوش فى وقت واحد. بصفه عامه كل الرسل اتعاملو معامله كويسه و بإحترام و ماحدش فيهم اتقبض عليه او اتقتل و رجعو كلهم المدينه المنوره سالمين. كل ده حصل فى المدينه بعد صلح الحديبه و قبل ما يخرج النبى محمد و اتباعه المهاجرين و يروحو على مكه لتأدية عمرة القضاء زى ماجه فى بنود معاهدة الحديبه.

وصل الرساله دحيه بن خليفة الكلبى

فيه قصه و نسخ تانيه للرساله دى.

وقت وصول دحيه بن خليفة الكلبى لبلاط هرقل لتسليمه رسالة النبى محمد ، هرقل كان لسه راجع منتصر من غزوه لبلاد الفرس اللى كانو هاجمو اراضى الامبراطوريه البيزنطيه و استولو على صليب الصلبوت و احتلو مصر لمدة 10 سنين. هرقل فى الظروف دى مااهتمش بموضوع الرساله اللى جاتله من نبى فى جزيرة العرب و ماشافش خطوره فى الموضوع. هرقل وقتها كان مشغول بإنتصاره على الفرس و بمشاكل لاهوتيه مع مسيحيين مصر.

نسخة ابن الجوزى - المنتظم فى تاريخ الملوك والأمم.

وصل الرساله عبد الله بن حذافة السهمى.

كسرى هو خسرو التانى برويز ملك فارس.

بيتقال ان لما كسرى قرا الرساله اتغاظ و قطعها وقال: " يكتب الى بهذا، وهو عبدى ! " ، و بعت لباذان بن ساسان نايبه فى اليمن انه يبعت راس الراجل اللى فى الحجاز. لما النبى محمد سمع باللى عمله كسرى قال: " مزق الله ملكه " ، و بعت باذان رساله للنبى محمد. و فى الظروف دى ، فى فبراير 628 ، اتقتل كسرى على ايد ابنه شيرويه اللى قعد مكانه على عرش فارس ، فقال النبى محمد خبر موت كسرى للرسل بتوع باذان و طلب منهم انهم يكونو رسله لباذان و يدعوه للاسلام ، و فعلاً باذان أسلم و بقى عامل محمد فى اليمن و دى كانت نقطة ارتكاز قويه لمحمد فى جنوب شبه الجزيره العربيه.

الرساله ذكرها ابن الجوزى لكن فيه نسخه تانيه ذكرها ابن عبد الحكم بتقول:

بيتقال ان الرساله اتكتبت بخط ابو بكر الصديق.

"وصل الرساله حاطب بن أبى بلتعه"

المقوقس ، و هو " قوروس " اللى عينه الامبراطور البيزنطى هيرقليوس (هرقل ) حاكم مدنى على مصر و فى نفس الوقت رئيس دينى على كنيسة اسكندريه القبطيه ، رد على رسالة النبى محمد برساله ذكرها ابن عبد الحكم. بتقول الرساله :

" لمحمد بن عبد الله، من المقوقس عظيم القبط، سلام عليك. اما بعد، فقد قرأت كتابك وفهمت ما ذكرت فيه و ما تدعو إليه. وقد علمت أن نبياً قد بقى وكنت أظن أنه يخرج بالشام، وقد أكرمت رسولك وبعثت إليك بجاريتين لهما مكان فى القبط عظيم و كسوة، واهديت إليك بغلة لتركبها، والسلام عليك ".

نسخه تانيه ذكرها الوافدى بتقول:

" باسمك اللهم، من المقوقس الى محمد. اما بعد، فقد بلغنى كتابك وفهمته وأنت تقول إن الله أرسلك رسولاً، وفضلك تفضيلاً، وأنزل عليك قرآناً مبيناً، فكشفنا عن خبرك فوجدناك أقرب داع دعا الى الله، وأصدق من تكلم بالصدق، ولولا أنى ملكت ملكاً عظيماً، لكنت اول من آمن بك، لعلمى أنك خاتم النبيين وإمام المرسلين، والسلام عليك منى الى يوم الدين ".

المقوقس بعت للنبى محمد بغله بيضا و حمار و فلوس وهدايا من مصر ، النبى سمى البغله " دلدل " و الحمار سماه " غفير " او " يعفور " . و الجاريتين كانو ماريه اللى اتعرفت باسم ماريه القبطيه و خلف منها النبى محمد ابن اسمه ابراهيم مات و هو صغير ، و الجاريه التانيه كان اسمها سيرين و دى اداها النبى لحسان بن ثابت.

النسخه ذكرها ابن إسحاق.

"وصل الرساله عمرو بن اميه الضمرى"

بيتقال ان النجاشى رد على رسالة محمد برساله بتقول حسب ما ذكر ابن اسحاق:
" الى محمد رسول الله، من النجاشى أصحمة. سلام عليك يا رسول الله ورحمة الله وبركاته، الذى لا إله إلا هو، الذى هدانى للاسلام. اما بعد، فقد بلغنى كتابك يا رسول الله، فما ذكرت من امر عيسى فورب السماء والأرض إن عيسى عليه السلام ما يزيد على ما ذكرت ثفروقاً ، إنه لكما قلت، وقد عرفنا ما بعثت به إلينا، وقدم ابن عمك وأصحابه وأشهد أنك رسول الله صادقاً مصدقاً، وقد بايعتك وبايعت ابن عمك، وأسلمت على يديه لله رب العالمين. وقد بعثت إليك بابنى، وإن شئت أتيك بنفسى فعلت يا رسول الله، فإنى اشهد أن ما تقوله حق، والسلام عليك ورحمة الله وبركاته ".

موضوع اسلام النجاشى مش واضح و مش مثبوت. لكن فى كل الأحوال النبى محمد بعتله رسالتين فى واحده فيهم طلب منه ترجيع المسلمين اللى كانو هربو على الحبشه سبب اضطهاد الوثنيين ليهم فى مكه قبل الهجره للمدينه المنوره ، فجهز لهم النجاشى سفينتين رجعتهم لجزيرة العرب و معاهم جعفر بن ابى طالب ابن عم النبى ، و ام حبيبة رملة بنت أبى سفيان اللى مات جوزها عبد الله بن جحش و هما فى الحبشه بعد ما اعتنق المسيحيه. بعد رجوع ام حبيبه من الحبشه اتجوزها النبى محمد و بقت من أمهات المؤمنين. و بيقول المؤرخين ان النبى اتجوزها عشان يرتبط بالنسب بأبوها ابو سفيان كتوكيد لعهد الحديبه.

وصل الرساله العلاء بن الحضرمى

نسخه تانيه:

البحرين فى الوقت ده كانت ولايه فارسيه ، و رد واليها المنذر بن ساوى بكلام كويس و دخل الاسلام هو و العرب هناك. اليهود و المسيحيين و الزرادشتيين اتفقو مع العلاء بن الحضرمى و المنذر على دفع الجزيه دينار على كل شخص بالغ.

وصل الرساله شجاع بن وهب الاسدى.

الحارث بن أبى شمر الغسانى لما اتقرت عليه الرساله قال: " من ينزع منى ملكى أنا سائر إليه "

لما عرف النبى باللى قاله الحارث الغسانى قال: " باد ملكه ".

وصل الرساله عمرو بن العاص السهمى

فيه نسخه تانيه للرساله.

بادر الرسول صلى الله عليه وسلم بالكتابة الى ملكي عمان يدعوهما بدعوة الاسلام بعد فتح مكة مباشرة 
وكان جيفر و عبد فى صحار حين تسلما كتاب الرسول صلى الله عليه وسلم واسلما مباشره وبقي عمرو بن العاص لديهم حتى توفي الرسول فعاد

وصل الرساله سليط بن عمرو

هوذة بن على حاكم اليمامه كان مسيحى ، و بعد ما استلم الرساله بعت للنبى محمد وفد كان فيه " مُجاعة بن مرارة " و " الرجال بن عنفوة " اللى بلغوه إنه " إن جعل الامر له من بعده أسلم وسار إليه ونصره، و إلا قصد حربه " ، فلعنه النبى على طمعه و قال: لا ولا كرامة، اللهم أكفينه " ، و بيتقال انه مات بعد سنه.

مُجاعة و الرجال دخلو الاسلام وفضلو عايشين فى المدينه لكن الرجال رجع اليمامه و ارتد و شهد بإن النبى محمد أشرك مسيلمه معاه.

مسيلمه كان بعت رساله للنبى محمد قاله فيها:

" من مسيلمة رسول الله الى محمد رسول الله. اما بعد، فإنى قد أشركت فى الامر معك، إن لنا نصف الارض ولقريش نصف الارض، ولكن قريشاً قوم يعتدون".

بعد وفاة النبى اتمرد مسيلمه على الخليفه ابو بكر الصديق فبعت له جيش بقيادة خالد بن الوليد غلبه فى معركة اليمامه و اتقتل مسيلمه وده كان سنة 12هـ.

من محمد رسول الله الى ملك نجران اليمن


</doc>