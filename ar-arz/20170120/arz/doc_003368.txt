<doc id="95295" title="خديجه بنت خويلد" url="https://arz.wikipedia.org/wiki?curid=95295">
خديجه بنت خويلد

خديجة بنت خويلد بنت أسد زوجة النبى محمد بن عبد الله صلى الله عليه وسلم

أبوها : خويلد ابن أسد بن عبد العزى بن قصي بن كلاب بن مرة بن كعب بن لؤي بن غالب بن فهر بن مالك بن النضر بن كنانة بن خزيمة بن مدركة بن الياس بن مضر بن نزار بن معد بن عدنان.
امها:فاطمة بنت زائدة بن الأصم بن هدم بن رواحة بن حجر بن عبد بن معيص بن عامر بن لؤي بن غالب بن فهر بن مالك بن النضر بن كنانة بن خزيمة بن مدركة عامر بن الياس بن مضر بن نزار بن معد بن عدنان. وكان النسب بتاعها بيتقاطع مع نسب الرسول محمد عند قصى بن كلاب ؛عشان كده هى أقرب أمهات المؤمنين فى النسب للرسول محمد .

اتولدت سنة 68 قبل الهجرة وابوها مات يوم ما قامت حرب الفجار اتجوزت مرتين قبل ما تتجوز الرسول محمد الاولانى هو عتيق بن عابد وخلفت منه بنتها هند والتانى اتجوزته بعد ما مات الاولانى واسمه أبوهالة بن زرارة التميمى وخلفت منه هاله وهند.
خديجة بنت خويلد كانت تاجرة وكانت بتستأجر الرجالة عشان هم اللى يسافروا بتجارتها ولما سمعت عن أخلاق محمد قالت انه يسافر بالقافلة اللى واخدة تجارتها ورايحة على الشام ولما رجعت القافلة راحت خديجة تشوف محمد كسب ولا خسر لقيته كسب أكتر من اللى كانت بتكسبه أضعاف فاستغربت وسألت الغلام بتاعها اللى كان مسافر مع محمد صلى الله عليه وسلم اللى هو (ميسرة) عن اللى حصل فحكالها عن أخلاق محمد صلى الله عليه وسلم وعن كل حاجة فعجبها وراحت حكت لصاحبتها نفيسة بنت منية فطمنتها وقالتلها انها هتقوله . وبعد فترة مش كبيرة راح محمد يطلب الزواج من خديجة وفعلا خديجة بقت زوجة النبى محمد صلى الله عليه وسلم وكان عمر محمد صلى الله عليه وسلم ساعة ما اتجوز خديجة 25 سنة وكان عمر خديجة 40 سنة.
بعد 15 سنة من جوازها بالرسول محمد صلى الله عليه وسلم وفى ليلة من ليالى رمضان كان بيتعبد فيها محمد زى مابيعمل فى شهر رمضان كل سنة جالها النبى محمد خايف مرعوب وقالها ((زملونى زملونى)) فسألته ايه اللى حصل فحكالها وهو خايف فطمنته وقالتله:""والله لا يخزيك الله أبدا... إنك لتصل الرحم، وتصدق الحديث، وتحمل الكَلّ، وتقري الضيف، وتعين على نوائب الحق"" وهى اول واحدة أسلمت من النساء.
أنجبت خديجة من الرسول محمد صلى الله عليه وسلم كل أولاده ماعدا ابراهيم .وهم:
كل أولادالنبى محمد عليه الصلاة والسلام ماتوا وهم صغيرين لسه فى مرحلة الطفولة ؛بس بناته كلهم أسلموا وهاجروا 
للمدينة وبردو كلهم ماتوا فى حياة الرسول محمد ماعدا بنته فاطمة اللى ماتت بعد ما النبى محمد مات بست شهور .


</doc>