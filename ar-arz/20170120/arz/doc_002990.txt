<doc id="14637" title="احمد شوقى" url="https://arz.wikipedia.org/wiki?curid=14637">
احمد شوقى

احمد شوقى (نطق مصرى : احمد شوئى) ، اسمه و لقبه بالكامل : ‏ على احمد شوقى بك (القاهره، مصر، 1868 - الجيزه، 23 اكتوبر 1932). اتلقب "امير الشعرا". بيعتبر من اشهر الشعرا المصريين و شاعر من احسن الشعرا فى كل العصور.

اتولد احمد شوقى فى القاهره سنة1869 لأب شركسي وأم من اصول يونانية ودخل مدرسة "المبتديان" ولما خلص الثانوية دخل مدرسة الحقوق (كلية الحقوق دلوقتى) وبعدين دخل مدرسة الترجمة. سافر فرنسا فى بعثه على حساب الخديوى توفيق و قعد هناك تلات سنين لغاية ما اخد الشهاده النهائيه و رجع مصر فى 18 يوليو 1893. نفاه الانجليز على اسبانيا سنة 1914 عشان مواقفه الوطنية و شعره اللى كان بيهاجم بيه الانجليز ويدافع عن حقوق المصريين فى الحرية والاستقلال. فضل فى المنفى لحد سنة 1920 و رجع مصر و اتلقب بأمير الشعراء فى سنة 1927.كان يحب الشعر وبدا و سنه 12 مع فتاة ساندته كثيرا و كان اسمها كوتر

إتأثر احمد شوقى بالكتاب الفرنساويين وبالذات موليير و راسين. احمد شوقى كان شعره يعبر عن الاحساس فى اى موضوع , مدح مصر و مدح الرسول و فى السياسة (اللى تسببت فى نفيه) و عن اهمية التعليم و اتكلم عن مشاكل عصره عموما و التاريخ و الرثاء و الغزل و كتب كمان للاطفال و غنت ام كلثوم قصايد دينيه كتبها. ومن اشعاره:

احمد شوقى هو مؤسس المسرح الشعرى بالعربى, و بتعتبر سنة 1893 سنة تحول فى شعره حيث انه كتب اول عمل مسرحى. اول مسرحية كتبها و هو فى فرنسا و كان اسمها على بك الكبير, المسرحية دى مطلعتش للنور عشان كان وقتها مش راضى عنها. فى سنة 1927 كتب مسرحية "مصرع كليوباترا"، و فى سنة 1932 كتب مسرحيه نثريه اسمها "امير الاندلس" و عدل مسرحية "على بك الكبير" سنة 1932، و فى نفس السنه كتب مسرحية "مجنون ليلى"، و فى سنة 1932 كتب "قمبيز".

بعد رجوعه مصر من المنفى، احمد شوقى بنى بيت جديد فى الجيزه سماه "كرمة ابن هانىء" البيت ده اتحول فى 17 يونيه 1977 لمتحف احمد شوقى و موجود فى جنينته تمثال كبير من البرونز عمله الفنان المصرى جمال السجينى اتزاح الستار عنه فى الذكرى الخمسين لوفاة الشاعر الكبير.

فى سنة 1962 امرت الحكومه الايطاليه بعمل تمثال لأحمد شوقى اتحط فى جناين فيلا بورجيزى فى روما بإعتباره شاعر عالمى كبير و اترفع الستار عنه فى احتفال حضره ادبا و فنانين كتار.


</doc>