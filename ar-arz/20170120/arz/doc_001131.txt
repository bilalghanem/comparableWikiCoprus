<doc id="86922" title="حركة تمرد" url="https://arz.wikipedia.org/wiki?curid=86922">
حركة تمرد

حركة تمرد هى حركة مصرية معارضة لحكم محمد مرسى و جماعة الاخوان المسلمين ، ائسسها شباب من الاحزاب المدنيه . الحركة ابتدت فى يوم 26 ابريل 2013 ، و بتدعو لسحب الثقة من محمد مرسى ، اللى بقى رئيس مصر فى 30 يونيه 2012 ، و عمل انتخابات رئاسية مبكرة بسبب فشل نظام محمد مرسى و الاخوان المسلمين. الحملة اعلنت انها حتلم توقيعات المصريين ، مكتوب فيها الرقم القومى ، من 26 ابريل لحد 30 يونيو 2013 ، كاثبات ان الناس بتطالب بسحب الثقة و طلبها لعمل انتخابات رئاسية مبكرة و ان الحركة حتدعو لمظاهرات كبيره فى 30 يونيه 2013 ، فى الذكرى الاولى لوصول محمد مرسى للحكم. الحركة اتريق عليها الاخوان المسلمين و الاسلاميين فى مصر ، و فيه منهم اعلنوا عن حركات مضادة زى حركة تجرد و حركة مؤيد ، و قالت انها حتلم توقيعات مؤيدة لمحمد مرسى و الاخوان ، على الناحية التانيه القوى و الاحزاب المدنية زى جبهة الانقاذ الوطنى و سياسيين زى محمد البرادعى ، رئيس الجبهة و حزب الدستور ، و حمدين صباحى و غيرهم ايدوها و ساعدوا فى نشر الحملة و لم التوقيعات و تشجيع الناس على التظاهر يوم 30 يونيه ضد نظام الاخوان.فى يوم 30 يونيه 2013 ، على يوم 30 يونيه الحركة اعلنت انها قدرت تلم اكتر من 22 مليون توقيع ، اكتر من 13,230,131 صوت اللى انتخبت محمد مرسى فى جولة الاعادة فى انتخابات رياسة مصر سنة 2012. الحركة كانت السبب فى مظاهرات 30 يونيه 2013 فى مصر اللى ادت لتدخل الجيش و عزل محمد مرسى.


</doc>