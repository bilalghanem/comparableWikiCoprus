<doc id="5638" title="اتفاقيات كامب ديفيد" url="https://arz.wikipedia.org/wiki?curid=5638">
اتفاقيات كامب ديفيد

اتفاقيات كامب ديفيد - Camp David Accords ، عبرى: הסכמי קמפ דייוויד - هى اتفاقيات مضت عليها مصر و اسرائيل بعد مفاوضات من 5 ل 17 سبتمبر 1978 برعاية الرئيس الامريكي جيمي كارتر فى منتجع كامب ديفيد فى امريكا. اتفاقية كامب ديفيد -- 19:58، 27 اكتوبر 2013 (يو تي سي)ليست معاهدة السلام المصريه الاسرائيليه حيث أن الاتفاقيتين الموقعتين فى كامب ديفيد كانت عن مجرد الإطار الذي يحدد المبادئ العامه و الرئيسيه التي سوف تحكم معاهدات السلام بعد ذلك . اتفاقيات كامب ديفيد وقع عليها الرئيس المصرى انور السادات و رئيس الوزراء الاسرائيلي مناحم بيجن فى 17 سبتمبر 1978 بعد 12 يوم من المفاوضات السريه فى كامب ديفيد.و كانت هذه الإتفاقيات تمهيدا لمعاهدة السلام بين مصر و اسرائيل فى مارس سنة 1979.إتفاقيات كامب دافيد كانت عبارة عن ورقتين او اتفاقيتين :


الاتفاقيه الأولى: دباجتها حددت المده التي اجتمع فيها الرئيس الأمركي كارتر والرئيس السادات ورئيس الوزراء الاسرائيلي وقتها مناحم بيجن فى منتجع كامب ديفيد من 5 ل 17 سبتمبر 1978 و بها الاطار المتفق عليه و دعوتهم لأطراف النزاع العربي الاسرائيلي الاخرى للانضمام. أهم المبادئ التي يجب الاسترشاد بها فى مجهودات البحث عن السلام المبنيه على الاتفاقيه هى أن القاعده المتفق عليها للتسوية السلمية للنزاع بين اسرائيل و جيرانها هى قرار مجلس الامن رقم 242 بكل اجزائه. و اضيف للاتفاقيه القرارين 242 و 338 الصادرين عن مجلس الامن فى 1967 و 1973 و يقران الآتي - بدون ذكر اسماء الدول - مبدأ عدم جواز استيلاء بلد على اراضى بلاد اخرى عن طريق القوة ، ومبدأ ضرورة اعتراف العرب بوجود دولة اسرائيل داخل حدود آمنة ومعترف بيها. بعد كده الاتفاقيه بتقر مبدأ عمل مفاوضات مستقبليه مابين اسرائيل و أى دوله جاره مستعده للتفاوض للسلام كشرط اتنفيذ بنود و مبادىء القرارين بتوع مجلس الامن. بتنص الاتفاقيه على ان السلام بيتطلب احترام السياده و الوحده الاقليميه و الاستقلال السياسى لكل دوله و حقها فى انها تعيش فى سلام جوه حدود آمنه و معترف بيها، و ان التقدم فى الاتجاه ده ممكن يسرع التحرك لعصر جديد من التصالح فى الشرق الأوسط بيتسم بالتعاون على تنمية التطور الاقتصادى و المحافظه على الإستقرار و الامن. بعد كده الاتفاقيه حطت المبادىء اللى اتفق عليها لحل المشكله الفلسطينيه على 3 مراحل :



أ- ممارسة مصر سيادتها كامله على المنطقة التى بتمتد لحد الحدود المعترف بيها دوليا بين مصر وفلسطين فى فترة الانتداب.

ب - انسحاب القوات المسلحه الاسرائيليه من سيناه.

ج - حرية عبور السفن الاسرائيليه فى خليج السويس و قناة السويس.

بعد كده بتتكلم الاتفاقية عن أوضاع القوات المصريه والإسرائيليه على ناحيتين الحدود اللى بينهم ، و وضع القوات التابعه للأمم المتحدة، و بعد كده بتتكلم الاتفاقيه عن الانسحاب المرحلى بعد توقيع المعاهده، و إقامة علاقات طبيعيه بين مصر و اسرائيل بعد الانسحاب.

بكده الاتفاقيه التانيه كانت بخصوص سينا و مستقبلها و فيه وافقت اسرائيل على انها تسحب جيشها و ال 4500 مستوطن مدنى اللى كانو عايشين فى سينا يعنى ترجع سينا لمصر قدام تطبيع العلاقات الدبلوماسيه بين البلدين ، و ضمان مصر لحق السفن الاسرائيليه فى انها تعدى فى قناة السويس و مضايق تيران. و الشرط الاخير كان تحديد عدد القوات المسلحه اللى ممكن تدخل سينا و خصوصا على بعد 20-40 كم من الحدود مع اسرائيل.

اتفاقية كامب ديفيد التانيه هى اتفاق إطار بيمهد للتفاوض على معاهدة السلام والتوقيع عليها. التوقيع على معاهدة السلام المصريه الاسرائيليه حصل فى 26 مارس 1979 ومن اللحظه دى بقت معاهدة السلام - مش اتفاقية كامب ديفيد التانيه- هى المرجع المنظم للعلاقات و الالتزامات المتبادله بين مصر واسرائيل و وسايل حل الخلافات بينهم.




</doc>