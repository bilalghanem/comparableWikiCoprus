<doc id="6656" title="مجلس النواب (مصر)" url="https://arz.wikipedia.org/wiki?curid=6656">
مجلس النواب (مصر)

مجلس الشعب هوا البرلمان المصرى .وبيتكون مجلس الشعب المصرى من 464 عضو .
منهم 444 عضو بيدخلو بالانتخاب , والعشرين الباقيين يعينهم رئيس الجمهوريه .
العضاء اللى بيدخلو بالانتخاب .
بتتقسم مصر ل222 دايرة انتخاب .
كل دايره بيدخل منها اتنين نواب .فيكون العدد 444 عضو بيتم انتخابهم .
الاعضاء اللى بيدخلو بالتعيين .
وهما الاعضاء اللى بيعينهم رئيس الجمهوريه , وتعيين عشر اعضاء حق لرئيس الجمهوريه موجود فى الدستور ,علشان الرئيس يبقى ليه الحق انه يدخل ناس صعب انهم ينجحو فى الانتخابات مع انهم ممكن يكون دخولهم المجلس مفيد ومهم وممكن يضيفو للعمل البرلمانى و السياسى زى المسيحيين اللى هما من الناحيه العمليه بيكون صعب انهم ينجحو فى الانتخابات , وكمان الستات و لنفس السبب ,لكن حق رئيس الدوله مش بس متقيد انه يعين المسيحيين والستات , ممكن رئيس الدوله يعين اعضاء ممكن يضيفو خبرات مهمه للمجلس وفى الغالب بيكونو ناس اكاديميين او ناس ناجحين جدا فى مجالاتهم .
ومجلس الشعب المصرى زيه زى جميع برلمانات العالم تقريبا ليه دورين .
دور رقابى .
دور تشريعى .
اولا الدور الرقابى ,وهوا انه يشوف شغل الحكومه شغاله ازاى وبتعمل ايه وبيمارس المجلس الدور الرقابى بتاعه بكزا وسيله زى .
طلب احاطه .
بيان عاجل .
سؤال .
استجواب .
اولا طلب الاحاطه ,و هوا ان نايب او اكتر يطلبو من الحكومه او واحد من اعضائها انه يوضحلهم موضوع معين , و طلب الاحاطه اخف وسيله او صوره من صور الرقابه .
البيان العاجل , صوره تانيه من صور الرقابه ويكون فى المواضيع اللى مهمه اكتر من المواضيع اللى بتتناقش فى طلبات الاحاطه .
السؤال و بيتم بتوجيه سؤال للحكومه او واحد من الاعضاء بتوعها و والسؤال بياخد شويه معنى الاتهام سواء اتهام بالتقصير او الاهمال او الفساد او اهدار المال العام او اى سبب بيستدعى مسائلة الحكومه .
الاستجواب و ده زى اتهام صريح للحكومه او واحد من اعضائها و عليه انه يرد , والاستجواب زى مايكون تحقيق مع عضو الحكومه ,
و الاستجواب اخطر وسايل الرقابه اللى ممكن ينتهى بسحب الثقه من الوزير او من رئيس الحكومه نفسه , وفى حالة سحب الثقه من وزير 
بيقدم استقالته , اما لو الثقه اتسحبت من رئيس الحكومه فاستقالة رئيس الحكومه بتكون استقاله لكل الوزرا , لان مسئولية الوزارة تضامنيه .
والدور التشريعى هو سن القوانين وتعديلها



</doc>