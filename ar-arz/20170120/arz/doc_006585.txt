<doc id="21179" title="بان كى مون" url="https://arz.wikipedia.org/wiki?curid=21179">
بان كى مون

بان كي مون (‏ 반기문‏ 潘基文‏ ) اتولد فى يوم 13 يونيو 1944. بقى سكرتير عام الامم المتحدة التامن من 1 يناير 2007 و لحد دلوقتى, اتولى المنصب دا بعد الغانى كوفى انان. قبل ما يمسك منصب سكرتير عام الامم المتحدة كان وزير خارجيه و التجارة فى بلده كوريا الجنوبيه.

اخد البكالوريوس فى العلاقات الدولية من جامعة سول الوطنية فى سنة 1970. و فى سنة 1985 اخد الماجستير فى الإدارة العامة من معهد كندى لشؤون الحكم بجامعة هارفرد, فى يوليو 2008 اخد شهادة دكتوراه فخريه من جامعة سول الوطنيه.

بان كى مون علاقته مع الامم المتحده بترجع لسنة 1975, و قت ما اشتغل بشعبة الامم المتحده فى وزارة الخارجيه, و بعدين اتعين سكرتير اول ببعثة كوريا الجنوبيه الدايمه فى الامم المتحده فى نيويورك, و بعدين مدير لشبعة الامم المتحده بمقر و زارة الخارجيه فى سول, و بعدين اشتغل كسفير لبلده فى فيينا. شارك مع الامم المتحده فى محاولات الصلح و المواضيع المتعلقة بين كوريا الشماليه و كوريا الجنوبيه, و فى سنة 1999 مسك رئاسه اللجنه التحضيريه لمنظمة معاهدة الحظر الشامل للتجارب النووية. و فى سنة 2005 قام بصفته وزير للخارجيه فى كوريا الجنوبيه بدور مهم فى تحقيق اتفاق تاريخى هدفه زيادة السلام و الاستقرار بين كوريا الشماليه و الجنوبيه و تسوية المسأله النووية بتاعة كوريا الشمالية. عينته الجمعيه العامه للامم المتحده سكرتير عام فى يوم 31 ديسمبر 2006، و بقى التامن سكرتير عام للامم المتحده فى 1 يناير 2007.




</doc>