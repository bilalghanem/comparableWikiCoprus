<doc id="40425" title="براءة المسلمين" url="https://arz.wikipedia.org/wiki?curid=40425">
براءة المسلمين

براءة المسلمين ( Innocence of Muslims) فيلم امريكي انتاج سنة 2012 أخرجه وأنتجه سام باسيل وهو اسرائيلي-أميركي (54 سنه) من جنوب كاليفورنيا, كان اسم الفيلم قبل كده محاربي الصحراء او البراءة من بن لادن. منتج الفيلم مش معروف بالظبط لكن بيتقال ان اللى انتجه مهاجر مصرى مسيحى متطرف اسمه نقولا باسيلى نقولا مع امريكى اسمه ألن روبرتس. نقولا باسيلى نقولا معروف عند السلطات الامريكيه بسبب ضلوعه فى الاحتيال على بنوك امريكيه.

اتحط جزء مدبلج بالعربى على يوتيوب و بيتقال ان اللى عمل كده متطرف مصرى مسيحى مهاجر لأمريكا اسمه موريس صادق. اللى مثلوا فى الفيلم اصدروا بيان اعلنوا فيه انهم ماكانوش يعرفوا ان الفيلم بيسىء للنبى محمد و ان الفيلم كان بيدور حوالين شخص اسمه " جورج " و انهم انخدعوا و ان المنتجين دبلجوا الحوار بعد التصوير. بطل الفيلم مصعب ابن حسن يوسف القيادى فى منظمة حماس الفلسطينيه.

الفيلم بيصور النبى محمد بصوره موش كريمه وده تسبب فى احتجاجات ومظاهرات قدام السفارات الامريكيه فى البلاد العربيه وكان هجوم على القنصليه الامريكيه فى ليبيا اتسبب فى قتل 4 دبلوماسيين امريكان منهم السفير الامريكى كريستوفر ستيفنز.

الكنيسه الكاتوليكيه ممثله فى الفاتيكان ادانت الفيلم و طالبت بالكف عن استفزاز المسلمين. و فى امريكا نفسها ادانت الفيلم هيلارى كلينتون نايبة الرئيس الأمريكى و اعتبرته عمل مشين بيقصد استفزاز للمسلمين.

فى 15 سبتمبر 2012 اعلن البوليس الفيدرالى فى امريكا انه استدعى منتج الفيلم المصرى نقولا باسيلى نقولا لإستجوابه حيث انه بإستخدام الكومبيوتر و الانترنت قبل مرور خمس سنين اخل بشرط من شروط الافراج عنه مبكراً بعد ما اتسجن سنة 2009 بعد ما اتقبض عليه و أدين فى قضية احتيال على البنوك فى امريكا.


</doc>