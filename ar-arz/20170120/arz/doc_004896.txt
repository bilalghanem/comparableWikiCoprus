<doc id="87084" title="مارتن نيمولر" url="https://arz.wikipedia.org/wiki?curid=87084">
مارتن نيمولر

مارتن نيمولر (المانى:Friedrich Gustav Emil Martin Niemöller) ، ( مواليد 14 يناير 1892 - 6 ماؤس 1984) لاهوتى المانى و قسيس فى الكنيسة اللوثرية ، معروف بمعادته للنازيه و مقولته " فى الاول جم" او " اولاً جاءوا". مارتن نيمولر كان قومى المانى محافظ و كان معارض لسياسة جمهورية فايمار و لما وصل هيتلر للحكم كان من انصاره فى الاول ، و بعدين بقى بيعارض سياسته و سياسة النازيه و بالتحديد سيطرة النازيين على الكنايس و محاولة ربط المسيحية بالنازيه و بسبب معارضته لنظام الحكم ، اتقبض عليه فى 1 يوليه 1937 و اتحاكم بتهمة قيامه بنشاطات معادية للدولة و اتحبس فى معسكرات الاعتقال 7 شهور ، و قضى مدة زيادة عن مدة سجنه و لما طلع بامر المحكمة الجيستابو خطفه و اتسجن تانى و كان حيتحكم عليه بالاعدام ، بس فضل فى السجن من 1938 لحد 1945 لما الحرب العالميه التانيه ما خلصت. لما طلع من السجن بقى داعية للسلام فى العالم و كان معادى لكل الحروب و طالب بنزع السلاح النووى و كان ندمان انه معملش اللى فيه الكفايه لضحايا النازيه.
" فى ألمانيا فى الاول جم للشيوعيين مهتمتش عشان أنا مش شيوعى ، و لما اضطهدوا الاشتراكيين مهتمتش عشان أنا مش اشتراكى ، و لما اضطهدوا اليهود مهتمتش عشان أنا مش يهودى و بعدين لما اضطهدوا النقابات العمالية مهتمتش عشان أنا مش نقابى ، و بعدها لما اضطهدوا الكاثوليك مهتمتش عشان أنا بروتستنتى .. و لما جم يضطهدونى أنا..محدش كان بقى عشان يدافع عنى."

"المقولة بالعربى"

"فى ألمانيا اولا جاءوا للشيوعيين لم أبال لأننى لست شيوعياً ، و عندما اضطهدوا اليهود لم أبال لأنني لست يهودياً، ثم عندما اضطهدوا النقابات العمالية لم أبال لأني لم أكن نقابيا ..بعدها عندما اضطهدوا الكاثوليك لم أبال لأني بروتستنتي ..و عندما أضطهدوني انا .. لم يبق احد حينها ليدافع عني"


</doc>