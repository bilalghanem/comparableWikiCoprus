<doc id="17503" title="بوهيموند الخامس" url="https://arz.wikipedia.org/wiki?curid=17503">
بوهيموند الخامس

بوهيموند الخامس امير انطاكيا و كونت طرابلس Bohemond V Prince of Antioch and Count of Tripoli (اتولد 1205 - اتوفى يناير 1252 ) ، ورث الحكم و الالقاب عن ابوه بوهيموند الرابع بعد وفاته سنة 1233 و حكم لغاية 1275. اتجوز من اليس شامبين Allice of Champagne و بعدين سابها و اتجوز لوسيانا دى سيجنى Lucienne di Segni قريبة البابا جريجورى التاسع Gregory IX ، و بكده حما نفسه من اى حرمان كنسى ممكن يحصل له زى ما حصل لابوه. لكن سلطاته فى انطاكيا و طرابلس كانت محدوده بسبب المشاكل السياسيه فى انطاكيا و نظم الفرسان اللى كانو مسيطرين على مينا طرطوس و قلاع بغرا و مقرب و حصن الاكراد و غيرها.

زى ابوه و جده ما اتدخلش فى الصراعات اللى كانت دايره بين الصليبيين فى مملكة بيت المقدس و ما اشتركش شخصياً فى معركة الحربيه ضد مصر و اللى اتسحق فيها جيش الصليبيين و حلفائهم الشوام و العربان على باب مصر جنب غزه سنة 1244 ، لكن عدد كبير من عساكره اللى راحو من انطاكيا و طرابلس و شاركو فى المعركه اتقتلو.

بوهيموند كانت ليه علاقات كويسه مع الايوبيين لكن علاقته بأرمن مملكة كيليكيا ( ارمينيا الصغرى ) كانت وحشه من وقت مااتقتل اخوه فيليب Philip على ايد قنسطنطين حاكم لامبورن Costantine of Lamron سنة 1225.

بوهيمنود اتوفى فى يناير 1252 و خلفه ابنه بوهيموند الساتت.


</doc>