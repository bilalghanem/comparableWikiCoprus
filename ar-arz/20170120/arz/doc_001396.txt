<doc id="80878" title="محمد يسرى سلامة" url="https://arz.wikipedia.org/wiki?curid=80878">
محمد يسرى سلامة

محمد يسرى سلامة (1 اكتوبر 1974 - اسكندريه - 24 مارس 2013 - اسكندريه) دكتور أسنان و سياسى و كاتب و باحث مصرى. كان المتحدث الرسمى لحزب النور السلفى لفترة صغيره قبل ما يسيبه احتجاج على سياسة و مواقف الحزب و بقى من مؤسسيين حزب الدستور ، اللى بقى من قيادته مع محمد البرادعى و مجموعة مثقفيين و نشطاء زى جورج اسحاق ،الدكتور علاء الاسوانى و الدكتور احمد حرارة و غيرهم ، كمان كان من مؤسسيين حركة سلفيو كوستا. 
اتولد سلامة فى اسكندريه يوم 1 اكتوبر 1974 ، ودرس طب الأسنان فى جامعة اسكندريه.والده هو الدكتور يسري محمد سلامة، الاستاذ بكلية الاداب ف جامعة الاسكندرية ، ووالدته الشاعرة الاسكندرانيه عزيزة عبد الوهاب كاطو.
نزل و شارك فى ثورة 25 يناير ، فى الوقت ان معظم السلفيين رفضوا المشاركة و شيوخ السلفيين حرموا النزول فى المظاهرات ، قال بعد كدا على قرار نزوله و مشاركته فى الثورة «حررته من سجن الخوف الى غير رجعة» . اتصاب فى الثورة و ده اللى خلاه ميقدرش يشتغل شغلته الاساسية كدكتور أسنان و استغل حبه للتراث العربى و ده اللى خلاه ينضم لمركز المخطوطات بمكتبة اسكندريه كباحث و مترجم.

بالرغم ان سلامة بيعرف نفسه انه سلفى المذهب و انه اتربى و اتعلم من شيوخ سلفيين فى اسكندريه، انما كان بيرفض استخدام الدين فى السياسة و تدخل الشيوخ فى الامور السياسية ، و كان شايف انها بتسبب اضرار كبيره للدين ، و كان بيعارض معظم قرارات التيار العام للسلفيين و الاخوان و كانت بتعتبر افكاره ثوريه جامد على تيارات الاسلام السياسى ، و عشان كده اتهاجم من السلفيين و الاخوان. و قال «إذا كانت الحرية والعدالة او مصر القوية او الوسط احزابا اسلامية فالدستور حزب اسلامي، وإذا كانت علمانية فهو علماني، وذلك لأن هذه الاحزاب لا تدعو الى تحكيم الشريعة بمعناها الشامل بما فى ذلك الحدود وإلزام الناس بأحكام الشرع، ولذلك تستوي كلها مع تنوع الشعارات، ولا احد يريد تعديل المادة الثانية لا بزيادة ولا بنقصان».

الدكتور محمد يسرى سلامه كان بيكتب مقالات فى جرايد زى الشروق و المصرى اليوم و جرنال الدستور ، جنب كده كتب مجموعة الكتب المهنية و كتب تانيه زى
توفى الدكتور محمد يسري سلامة يوم الحد 24 مارس 2013 بعد صراع قصير مع المرض بعد ما اتصاب بميكروب فى المعدة ، جنازته كانت فى اسكندريه و حضرها عدد كبير من السياسيين من كل الاتجاهات.



</doc>