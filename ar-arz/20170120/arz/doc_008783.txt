<doc id="2790" title="مملكة استورياس" url="https://arz.wikipedia.org/wiki?curid=2790">
مملكة استورياس

مملكة أستورياس كانت اول كيان سياسى مسيحى فى شمال إسبانيا بعد انهيار مملكة الجوث. بعد وفاة الملك رودريجو فى معركة جواداليتى و غزو المسلمين. مملكة أستورياس استمرت من سنة 718 لسنة 925 ، جت بعدها مملكة ليون لما الملك ألفونسو الثاني حول العاصمة الى اوفييدو.

بداية مملكة أستورياس كانت فى وسط و غرب اقليم جبال كانتابريا و المنطقة الوسطى من استورياس, اراضي استورياس كان فيها عدد من الشعوب فى بداية العصر المسيحي 

سنة 689 غزا المسلمين معظم شمال غرب افريقيا. و بعد انتصار المسلمين ضد الجوث فى معركة جواداليتى فى يوليه 711 م ابتدا المسلمين غزو شبه الجزيرة الايبيرية و عملو امارة او مقاطعة من الامبراطورية الاموية سموها الاندلس و عاصمتها كانت فى كوردوبا. بسبب التقدم السريع للمسلمين سيطرو على توليدو اول عاصمة للجوث الغربيين سنة 712 . و بعد كده اتقدم المسلمين لشمال ايبيريا و كل المدن اما غزاها المسلمين او استسلمت ليهم . سنة 716 سيطر المسلمين على شبه الجزيرة ، لكن سيطرتهم على الشمال كانت بالاسم مش فعليه لان عدد من المناطق فى شمال شبه الجزيرة الإيبيرية بقيادة بلايو نجح فى مقاومة الغزو . و قاوم بعض الڨييثجوث لحد 719 و بعد كده جهودهم راحت للجنب الغربى من جبال البيرينيه اراضى المملكه الكارولينجيه و كان فيه انتفاضات فى المنطقة الخاضعة لسيطرة قليلة فى الشمال الغربى من شبه الجزيرة.

فى سنة 718 اتمرد فى استورياس نبيل اسمه بيلايو ضد المسلمين لكن فشلت الثورة .فى سنة 722 حاول بلايو مرة تانيه و هزم بلايو و مجموعة من الاستوريانيين من بينهم بعض نبلاء الڨيثجوث , المسلمين فى معركة كوڨاجوندا و اسس بيلايو مملكة أستورياس و دى كانت بداية الفترة المعروفة باسم الاسترداد علشان استعادة السلطة المسيحية فى شبه الجزيرة الايبيرية. مملكة أستورياس حكمت استورياس و كانتابريا و ناڨارا و شمال اراجون.

فى الجزء الشمالي الشرقى من شبه الجزيرة الڨييثجوث اللى كانوا هربو لمملكة الفرنكيين طلبو مساعدة من الفرانكس , حتى شارلمان قام بسلسلة من الحملات العسكرية علشان إقامة منطقة منزوعة السلاح المعروفم باسم ماركيز ,و اتشكلت فى اوائل القرن التاسع لمنع تغلغل المسلمين فى مملكة الفرانكس.
و تقسيم الأراضى لماركيزات هو الاسلوب اللى اتقسمت بيه الاراضي الفرنكية فى بلاد كتير, و كان امراء الاقطاعيات من اصل فرنكى او جوثى بييمثلو ملك الفرانكس
اول عاصمة كانت كانجاس دى أونيس و اتنقلت لبراڤيا وبعدين اختار الفونسو الثانى اوڤييدو عاصمة للمملكة.

بالقرب من جبال البيرينيه كان فیه اتنين من الممالك المسيحية : ناڨارا وأراغون. . كمان اتوسع حكم المسيحيين فى شبه الجزيرة ، اللى كان لحد الوقت دهه مملكة أستورياس ، و عاصمتها أوڨييدو لكن من عهد ألفونسو التانی العفيف اتحولت لمملكة ليون فى 910. .مدينة ليون كانت أندمجت فی مملكة أستورياس فى نص القرن التاسع فى عهد أوردانیو الاول فى 856.


</doc>