<doc id="1137" title="خنزير" url="https://arz.wikipedia.org/wiki?curid=1137">
خنزير

الخنزير هوه حيوان ثديي مشقوق الظلف. موجود منه 16 نوع بس اشهرها هو الخنزير المستأنس و الخنزير البري.الخنزير حيوان كلي-الاكل يعني بياكل كل حاجه ( النباتات و اللحوم) و هوه بشكل عام حيوان ذكي و اجتماعي.

الخنزير انفه ذو فتحات كبيرة و عيونه صغيره و رجليه قصيره و ذيله قصير و ممكن يكون ملولو او مستقيم و له ظلف مشقوق. الخنزير مالهوش غدد عرقيه.

ابتدت عملية استئناس الخنزير من حوالي خمس ل سبع ت -الاف سنه فى الشرق الادنى من الخنزير البري و دلوقتي بتنتشر تربيته فى اوروبا و الشرق الاوسط و فى اسيا لحد الصين و اليابان.وصل الخنزير لامريكا مع المستكشفين الاسبان الاولانيين زي دي سوتو. البشر استأنسو الخنزير قبل حيوانات تانية كتيرة زي البقر مثلا عشان سهولة تربيته و لانه بياكل اى حاجة بتتحط قدامه.

من زمان أوي ارتبط الخنزير بالتابو. 

ادت التحريمات الدينيه بخصوص أكل لحم الخنزير لانتشار فكره غلط و عداوه للخنزير اللى هو مجرد حيوان زى كل الحيوانات على الارض.


الخنزير زيه زى أى حيوان ممكن يتصاب بانواع كتيره من الطفيليات و الامراض اللى ممكن تتنقل للانسان لو كل لحمته من غير ما تتسوى كويس. من اهم الامراض دي التينيا سوليام و التركينوزيس و البروسيلا و السالمونيلا.بعض المنتمين للاديان اللى بتحرم لحمة الخنزير بيشوفو فى الامراض دي تبرير لوجهة نظرهم الدينية. بس فى وجهة نظر تانية بتقول ان الامراض دي مس مقصورة على لحمة الخنزير و ممكن تتنقل للانسان لو ما سوّاش اى لحمة تانية بشكل كويس.


</doc>