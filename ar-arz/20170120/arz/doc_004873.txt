<doc id="23843" title="نيك كليج" url="https://arz.wikipedia.org/wiki?curid=23843">
نيك كليج

نيكولاس ويليام بيتر "نيك" كليج ("Nicholas William Peter "Nick" Clegg")‏ من مواليد 7 يناير سنة 1967 هوا سياسى بريطانى الليبرالى ديموقراطى و هوا نايب رئيس وزرا المملكه المتحده و رئيس المجلس و وزير الشؤون الدستوريه والإصلاح السياسى فى حكومة التحالف اللى اتكونت بإتفاق بين حزب المحافظين و حزب الديمقراطيين الليبراليين بعد انتخابات سنة 2010 فى المملكه المتحده.

رئيس وزرا المملكه المتحده ديفيد كاميرون هوا زعيم حزب المحافظين نيك كليج هوا زعيم حزب الديمقراطيين الليبراليين وهو عضو فى برلمان المملكه المتحده (نايب) عن دايرة شيفيلد هالام.

اول وظيفه بالانتخاب اشتغلها كليج كانت وظيفة عضو فى البرلمان الاوروبى عن دايرة ويست ميدلاندز من سنة 1999 لحد سنة 2004. و انتخب عضو فى برلمان المملكه المتحده عن شيفيلد هالام فى انتخابات سنة 2005. و اتعين المتحدث باسم حزب الديمقراطيين الليبراليين عن شئون وزارة الداخليه سنة 2006. نيك كليج هزم كريس هوون فى انتخابات زعامة الحزب سنة 2007

نيك كليج اتعلم فى مدرسة كالديكوت فى باكينجهامشير و مدرسة وستمنستر فى لندن و درس علم الانسان الاجتماعى فى كلية روبنسون فى جامعة كمبريدج و بعدين درس فى جامعة مينيسوتا و كلية أوروبا فى بلجيكا. و اتجوز ميريام جونزاليز دورانتيز؛ و عندهم تلات أولاد.

كليج اتولد فى تشالفونت سانت چايلز فى باكينجهامشير يوم 7 يناير سنة 1967, و هو التالت من اربع اطفال. والده نيكولاس كليج رئيس مجلس إدارة بنك يونايتد ترست.
و واحد من أمناء مؤسسة دايوا الأنجلو-يابانيه اللى كان كينيث كلارك بيشغل مستشار ليها.
جدة نيك كليج من ناحية الاب كيرا فون انجلهارد, كانت بارونه من الامبراطورية الروسية, من اصل المانى-روسى و اوكرانى و هربت من روسيا بعد الثورة الروسية سنة 1917 و جده من ناحية الاب هوا هيو أنتونى كليج اللى كان رئيس تحرير المجلة الطبية البريطانية (بريتيش ميديكال چورنال) لمدة 35 سنه.
والدة نيك كليج هيرمانس ڤان دير وول بيك اصلها داتش و اعتقلها الجيش اليابانى مع عيلتها فى باتافيا (جاكرتا) فى جزر الهند الشرقيه الهولنديه وقت احتلال الجيش اليابانى للجزر فى الحرب العالميه التانيه و قابلت والد كليج خلال زياره لانجلترا سنة 1956 و اتجوزو يوم 1 أغسطس 1959.

نيك كليج متعدد اللغات علشان بيقدر يتكلم انجليزى, هولندى, فرنساوى, المانى و اسبانى. ، و مره قال عن نفسه : "ببساطة مافيش ذرة من العنصريه فيا, كشخص كل عيلته متكونه من ناس هربت من الاضطهاد, من ناس مختلفين فى مختلف الأجيال و ده اللى أنا دلوقتى. و ده واحد من الاسباب فى انى ليبرالى.

تعليم نيك كليج الابتدائى كان فى مدرسه خاصه اسمها مدرسة كالديكوت فى فارنهام رويال فى باكينجهامشير و بعد كده فى مدرسة وستمنستر فى لندن , و لما كان عنده ستاشر سنه شارك فى برنامج لتبادل الطلاب و عاش فى ميونيخ , فى ألمانيا و هناك إتحكم عليه بالشغل فى خدمة المجتمع لمدة سنه بعد ما هو و اصحابه حرقو مجموعه من الصبار بتاعة واحد من الاساتذه.

نيك كليج درس علم الانسان الاجتماعى فى كلية روبنسون فى جامعة كمبريدج و بعدين درس فى جامعة مينيسوتا و كلية أوروبا فى بلجيكا.

سنة 1993 كسب نيك كليج جايزة ديفيد توماس من فاينانشال تايمز الجايزه دى فى ذكرى صحفى فاينانشيال تايمز اللى اتقتل فى مهمه فى الكويت سنة 1991.

انتخابات المملكه المتحده العامه سنة 2010 حصلت يوم الخميس 6 مايو 2010 علشان انتخاب اعضاء فى مجلس العموم. الانتخابات حصلت فى 650 دايره انتخابيه فى كل المملكه المتحده و ما قدرش اى حزب يكسب الاغلبيه اللى هيا 326 كرسى فى مجلس العموم. حزب المحافظين بزعامة ديفيد كاميرون كسب أكبر عدد من الأصوات و الكراسى (306 كرسى) لكن فضل محتاج عشرين كرسى فى مجلس العموم علشان يكسب الاغلبيه. حزب العمال البريطانى اللى حكم بريطانيا من سنة 1997 بزعامة رئيس الوزرا جوردون براون جه فى المركز التانى (258 كرسى) و خسر كتير من كراسيه فى البرلمان و كسب حزب الديمقراطيين الأحرار بزعامة نيك كليج المركز التالت (57 كرسى).

نتج بسبب الانتخابات دى برلمان متعلق علشان مافيش اى طرف يقدر يتحكم فى أغلبية مجلس العموم. و بسبب الانتخابات دى اتكونت حكومة تحالف بإتفاق بين حزب المحافظين و حزب الديمقراطيين الليبراليين رئيس الوزرا ديفيد كاميرون هوا زعيم حزب المحافظين, و نايب رئيس الوزرا نيك كليج هوا زعيم حزب الديمقراطيين الليبراليين.

نيك كليج كان عضو فى البرلمان الاوروبى من سنة 1999 لسنة 2004


</doc>