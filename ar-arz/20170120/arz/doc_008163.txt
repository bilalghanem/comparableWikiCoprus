<doc id="20553" title="باندورا" url="https://arz.wikipedia.org/wiki?curid=20553">
باندورا

پاندورا هى اول ست فى التاريخ حسب الميثولوچى اليونانى . خلقت بعد ما زيوس امر ابنه هيفيستوس بخلق مخلوق كعقاب للبشريه بعد ما بروميثيوس ساعدهم للمعرفه و سرق ليهم سر النار من زيوس. وخلى ابنه المسئول على خلق البشر , حسب ميثولوچى اليونانى فى الوقت دا كان بروميثيوس هو المسئول على خلق البشر و كانوا كلهم ذكور بس و مخلوقين من طين بس, هيفيستوس خلق الست من مايه و الطين و سماها پاندورا و بعتها للبشر. كانت عندها مزايا كتيره زى الجمال و القدره الكبيره على الاقناع وعزف المزيكا و عندها عيب كبير اللى هو الفضول اللى بسببه البشريه بتعانى لحد دلوقتى , حسب الميثولوجى اليونانى.

حسب ميثولوچى اليونانى پاندورا كانت هيا اللى فتحت الصندوق , اللى كانت كل شرور و صفات الدنيا موجودا جواه, و خلفت الاوامر و فتحت الصندوق بدافع الفضول. بفتح الصندوق دا خرجت للدنيا الشياطين و الاوبئه و الحروب و الصفات كلها و مليت الدنيا كلها بعد ما كانت هاديه و مفيهاش مشاكل او شر , قفلت الصندوق بعد كدا بسرعه بس قبل ما اخر حاجه تطلع منه اللى هى الامل.


</doc>