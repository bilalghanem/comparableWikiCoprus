<doc id="7345" title="ترول الانترنت" url="https://arz.wikipedia.org/wiki?curid=7345">
ترول الانترنت

"لإستعمالات تانيه شوف ترول"

المتصَيّد او ببساطة لغة الانترنت الترول (من الانجليزى: troll)‏ هو شخص بيحط رسايل او كلام مثير للجدل او للمشاكل, او كلام مالهوش صله بالموضوع فى مجتمع على الانترنت, زى منتدى للمناقشه على الإنترنت او اوَد التشات (الدردشه), بنية إثارة اليوزرات التانيين علشان يردو بحماسه او عاطفيه او عموما علشان تعطيل المناقشه العاديه للموضوع.

استخدام مصطلح ترول المعاصر لاول مرة على الانترنت كان فى أواخر تمانينات القرن العشرين و لكن اقدم مثال على ده هو من سنة 1991. من المعتقد ان الكلمه جايه من تصيد المغفلين. الترولينح ( trolling, التروله) بحد ذاته مستمد من طريقة صيد السمك عن طريق جر الطعم ببطء فى المايّه. لأن الترول عادة بيجرجر فى الموضوع و يحاول يخللى المناقشه ما تخلصش. و يعيد و يزيد نفس الكلام علشان يجر التانيين للمناقشه تانى

كلمة الترول جايه كمان من اسم مخلوقات اتصورت فى الفنون الشعبيه الاسكندناڤيه و قصص للاطفال و كتير بتكون مخلوقات بغيضه و بتضمر الشر.


</doc>