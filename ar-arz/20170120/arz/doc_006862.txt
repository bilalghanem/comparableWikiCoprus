<doc id="87081" title="جمهورية فايمار" url="https://arz.wikipedia.org/wiki?curid=87081">
جمهورية فايمار

جمهورية فايمار (المانى:Weimarer Republik) كانت جمهورية قامت فى المانيا بين سنة 1919 لحد 1933 كنتيجة عن الحرب العالميه الاولى و خسارة المانيا الحرب و الثورة الالمانيه 1918-1919. الجمهورية اتسمت باسم مدينة فايمر اللى اتجمع فيها البرلمان الالمانى و كونوا لجنة تأئسيسيه عشان يحطوا دستور للبلد فى 1919 و اللى فضل شغال لحد سنة 1933 لما وصل ادولف هيتلر و الحزب النازى للحكم و سيطروا على الحكم بشكل كامل ، اللى المؤرخين بيعتبروه نهاية جمهورية فايمر. دستور جمهورية فايمر كان بيعتبر و لحد دلوقتى بيعتبر واحد من احسن دساتير العالم ، و الجمهورية كانت لها مساهمة كبيره فى التطور و التقدم بين فترة 1924–1929 و قدرت تسيطر على المشاكل الاقتصاديه اللى كانت بسبب الحرب و تطوير قوانين الضرايب، بس بالرغم من كده الجمهورية كانت بتواجه مشاكل و ازمات معظمها بسبب معاهدة فيرساى و نتايج ، الجمهورية كانت بتواجه ازمات سياسيه بسبب وجود تيارات اقصى اليمين و اقصى اليسار بتتصارع على السلطه و بسبب ديون الحرب العالميه الاولى و جاه الكساد الكبير زود المشاكل اكتر و سبب تضخم اقتصادى كبير و بطاله. جمهورية فايمار كانت جمهورية فدرالية بتتبع النظام البرلمانى و بتطبق الديموقراطيه الليبراليه لحد ما بقت فى سنة 1930 بقت دولة متسلطة لحد ما وصل هيتلر للحكم.



</doc>