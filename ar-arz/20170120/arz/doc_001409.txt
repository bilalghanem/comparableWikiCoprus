<doc id="75453" title="تواضروس التانى بابا اسكندريه" url="https://arz.wikipedia.org/wiki?curid=75453">
تواضروس التانى بابا اسكندريه

اسمه قبل الرهبنة وجيه صبحى باقى سليمان من مواليد المنصوره يوم 4 نوفمبر 1952 والده كان مهندس و اخد عيلته من المنصوره علشان يشتغل ف مديرية المساحة فى دمنهور ، وجيه أخد بكالوريوس العلوم الصيدلية جامعة اسكندرية 1975 وبكالوريوس الكليه الاكليريكيه وزمالة الصحة العالمية بإنجلترا 1985.
إشتغل مدير مصنع أدويه فى دمنهور

إترسم راهب سنة 1988 فى دير الأنبا بيشوى. و خدم فى محافظة البحيرة من يوم 15 فبراير 1990

يوم 15 يونيه 1997 رسمه البابا شنوده التالت أسقف عام

بعد نياحة البابا شنوده فى 17 مارس 2012 اتعملت انتخابات لإختيار البابا الجديد فى اكتوبر 2012 من المترشحين للكرسي البابوي القبطى اللجنه إختارت خمسه و تم انتخاب ثلاته منهم

الإختيار حصل حسب لايحة انتخاب البابا اللى إتحطت سنة 1957 و كان فيه مطالب إنها تتغير ايام البابا شنوده لكنه رفض تغييرها

تم إختياره بالقرعه الهيكليه يوم الاحد 4 نوفمبر 2012 

تم تتويجه و تجليسه كبابا جديد على كرسى البابويه كرسي مارمرقس الرسول فى الكاتدرائيه المرقسيه الكبرى فى القاهره يوم 18 نوفمبر 2012 علشان يبقى البابا رقم 118 فى تاريخ بطاركة الكنيسة القبطية الاورثوزوكسيه.



</doc>