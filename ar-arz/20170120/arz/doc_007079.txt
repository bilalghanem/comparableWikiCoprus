<doc id="94166" title="احمد بدرخان" url="https://arz.wikipedia.org/wiki?curid=94166">
احمد بدرخان

احمد بدرخان : (1909/1969م) مخرج مصرى من رواد السينما الاوائل فى مصر.
فى سنة 1937م اختارته ام كلثوم لإخراج تاني افلامها وهو «نشيد الأمل» واللي أنتجته شركة افلام الشرق. بعدها اخرج كل افلام ام كلثوم وهي «دنانير» 1940م و«عايدة» 1942م و«فاطمة» 1947م. ما عدا فيلم «سلامة» اللى أخرجه منتجه توجو مزراحى كمان ام كلثوم اختارته لإخراج أغنيتها «الى عرفات الله» لما التلفزيون صورها قام احمد بدرخان بإخراج كل افلام ام كلثوم التي مثلتها على الشاشة 
احمد بدرخان إخرج اول افلام فريد الأطرش مع اخته اسمهان وهو فيلم «انتصار الشباب» سنة 1941م وكمان اخرج مجموعة من الافلام قام بإنتاجها وبطولتها فريد الأطرش وهي «شهر العسل» 1945م و«ما قدرش» 1946م و«أحبك أنت» 1949م و«اخر كدبة» 1950م و«عايزة اتجوز» 1953م مع نور الهدى و«لحن حبي» 1953م مع صباح و«عهد الهوى» 1955م و«إزاي أنساك» 1956م.

واخرج فى 1938م فيلم «شيء من لا شيء» للمطرب عبد الغنى السيد ونجاة على وفي 1945م فيلم «تاكسي حنطور» للمطرب محمد عبدالمطلب وللمطرب محمد فوزى ونور الهدى فاخرج فيلمين «مجد ودموع» 1946م و«قبلني يا ابي» 1948م وفي سنة 1954م فيلم «علشان عيونك» للمطرب عبد العزيز محمود وفي 1950م فيلم «أنا وإنت» للمطرب محمد الكحلاوى وفي 1958م فيلم «غريبة» وهو اول افلام «نجاه الصغيره».
وفي سنة 1944م كوّن احمد بدرخان مع امينه رزق وعبدالحليم نصر وحلمى رفلة شركة انتاج اسمها شركة اتحاد الفنانين وقدمت افلام زى «قبلة فى لبنان» 1945م و«القاهرة - بغداد» و«سجين الليل» و«عدل السماء» وغيرها.ومنعت رقابة الحكم الملكي فيلمه "مصطفى كامل" لاكن رقابة الثورة صرحت بعرضه سنة 1952.

وفي سنة 1966م إخرج فيلم «سيد درويش» وسنة 1967م فيلم «النصف الاخر وفي 1968م فيلم «افراح» وفى سنة 1969م فيلم «نادية» وده كان اخر فيلم اخرجه.
كان متزوج من خارج الوسط وله بنتين بعدها تزوج من اسمهان ومن روحيه خالد ومن سلوى علام اللى انجب منها رقيه ابنه هو المخرج المصرى على بدرخان توفي فى 27 أغسطس 1969.
اتعين نقيب للسينمائيين، وكان اول رئيس لإتحاد النقابات الفنية. وعميد المعهد العالي للسينما حصل على جايزة الدولة التقديرية سنة 1954 ووسام الفنون سنة 1962.

أصدر كتابه (السينما) سنة 1936


</doc>