<doc id="142692" title="محمد احمد صادق" url="https://arz.wikipedia.org/wiki?curid=142692">
محمد احمد صادق

الفريق اول محمد احمد صادق (14 اكتوبر 1917 - 25 مارس 1991) قائد عسكرى مصرى شغل منصب وزير الحربية والقائد العام لالقوات المسلحه المصريه فى الفترة من 15 مايو 1971 لغاية 15 اكتوبر 1972 .

اتولد محمد احمد صادق يوم 14 اكتوبر 1917 فى قرية القطاوية بمركز ابو حماد فى محافظة الشرقيه ، وهو ابن اللوا احمد باشا صادق قائد قوات بوليس السرايات الملكية . اتخرج من الكلية الحربية سنة 1939 واتعين ظابط برتبة ملازم . واشترك فى حرب 48 وبعد كده عاون كام فصيلة من الظباط الاحرار قبل ثورة 23 يوليه 1952 وبعدها قاد تلات كتايب مشاة ، بعد كده بقى قائد لوا مشاة ميكانيكى .

خدم فى الفرقة التانية فى سينا فى وقت حرب العدوان الثلاثى سنة 1956 ، وبعد كده اتعين ملحق عسكرى فى المانيا الغربيه .

فى يوم 11 يونيو 1966 اتعين فى منصب مدير المخابرات الحربيه المصريه . وفى يوم 9 سبتمبر 1969 اتعين فى منصب رئيس اركان حرب القوات المسلحه المصريه واترقى لرتبة فريق .

فى يوم 15 مايو 1971 اتعين فى منصب القائد العام لالقوات المسلحه المصريه و وزير الحربية واترقى لرتبة فريق اول . لكنه اتعزل من منصبه فى يوم 15 اكتوبر 1972 بعد خلافه مع محمد انور السادات رئيس مصر وقتها بسبب معارضة الفريق اول محمد احمد صادق لوجود الخبرا العسكريين الروس فى مصر ، وتم تحديد إقامته فى بيته .

فى يوم 25 مارس 1991 توفى الفريق اول محمد احمد صادق .


</doc>