<doc id="88656" title="ادوبى سيستمز" url="https://arz.wikipedia.org/wiki?curid=88656">
ادوبى سيستمز

شركة أدوبي سيستمز المتحدة (بالإنجليزية: Adobe Systems Incorporated)

هى شركة متخصصة فى انتاج البرامج فى مجال التصميم والانيميشن والجرافيكس,

اسسها تشارلز غيشكي وجون وارنوك فى سنة (1982) فى سان خوسيه فى امريكا واخدو اسمه Adobe اسم للشركة والرئيس التنفيذي دلوقتي بروس شيزين

ووصل دخل ادوبي فى سنة (2005) لـ مليار وتسعمائة وستة وتسعين مليون دولار أمريكى

وعدد الموظفين فيها 5200 موظف 40% منهم ساكنين فى سان خوسيه

وشركة ادوبى ليها فروع رئيسية وفرعية موزعة فى امريكا, الهند ,كندا, وألمانيا

وفى سنة (1986) دخلت أدوبى فى سوق ناسداك كأحد المحركين فى سوق الأسهم الامريكية.

فى (ديسمبر) سنة (2005) ضمت شركة أدوبى شركة مايكروميديا وكانت واحدة من أكبر منافسيها ومن الدمج ده أدوبى بقت مسئولة عن برامجها وبرامج مايكروميديا من حيث التسويق والتطوير, وأهتمت شركات الدعاية والاعلان وقنوات التليفزيون بمنتجات أدوبى عشان كانت أضافة كبيرة ليهم فى مجال التحرير والنشر المكتبي والطباعة والتصميم.

وفى نص (التمانينات) انتجت أدوبى اهم منتجاتها وهو برنامج أدوبى إليستريتور | Adobe Illustrator اللى بيرسم الرسوم الخطية المعروفة بالـفيكتور واللي مش بتتأثر عند التكبير او التصغير بعكس الرسومات الـنقطية المعروفة بالـبكسلز وكان البرنامج وقتها بيشتغل علي ماكنتوش فقط.

بعد كده انتجت أدوبى برنامج معالجة تطوير وتعديل الصور أدوبى فوتوشوب | Adobe Photoshop واحد من اهم برامجها, وكان الكلام ده سنة (1989). انتجت أدوبى برامج كتير وكانت مميزة وفى نص (التسعينات) أنتجت أدوبى برنامج أدوبى أكروبات | Adobe Acrobat اللى تخصصه انشاء الملفات الـ PDF والتقنية ديه انتشرت وساهمة فى نشر الوثائق والكتب والتقارير الالكترونية.

أدوبي اطلقت مجموعة " أدوبى كريتف سويت " اللى بيترمزلها بحرفى الـ CS فى سنة (2009) .

أدوبي اطلقت مجموعة " أدوبى كريتف كلاود " اللى بيترمزلها بحرفى الـ CC فى شهر (يوليو, 2013) .

أدوبى فوتوشوب (بالإنجليزية:Adobe Photoshop)

هو الرائد فى مجاله, فى تعديل الصور وصناعتها وكمان الكتابة عليها .. ... أقرأ اكتر ...

أدوبى إليستريتور (بالإنجليزية: Adobe Illustrator) سوفت وير أنتجته شركة أدوبى عشان يعمل التصاميم من نوع الرسوميات الموجهة اللى معروفة بأسم الـفيكتور واللي مش بيتأثر من التكبير او التصغير علي الكمبيوتر ... أقرأ اكتر ...

أدوبى أفتر إفكتس (بالإنجليزية : Adobe After Effects)
هو برنامج لصناعة الافلام المتحركة ويعتبر الرائد فى مجاله ومنافس البرنامج الشهير سونى فيجاس ... أقرأ اكتر ...

أدوبى دريمويفر (بالإنجليزية : Adobe DreamWeaver)

برنامج تطوير مواقع أنترنت. أنتجته شركة مايكروميديا وبعد كده بقي من ملك شركة أدوبي بعد ما اشترت أدوبي شركة مايكروميديا ... أقرأ اكتر ...

أدوبى أكروبات (بالإنجليزية : Adobe Acrobat)

برنامج من عائلة أدوبي بيُستخدم فى قراءة الملفات اللى بصيغة "PDF" ... أقرأ اكتر ...

أدوبى فلاش (بالإنجليزية : Adobe Flash) 
كان معروف قبل كده بأسم (مايكروميديا فلاش) قبل ما شركة أدوبي تشتري شركة مايكروميديا. الفلاش هو حاجة بتُستخدم لإضافة صور متحركة والتفاعل علي صفحات الأنترنت. ... أقرأ اكتر ...

أدوبى بريمير برو (بالإنجليزية : Adobe Premiere Pro)

هو برنامج تحرير الفيديو (المونتاج) من انتاج شركة أدوبي ممكن تشتريه وبييجي معاه برامج (أدوبى أنكور, أدوبى اون لوكيشن ,ميديا انكودر). ... أقرأ اكتر ...

أدوبى إنديزاين (بالإنجليزية : Adobe InDesign)

هو برنامج للنشر المكتبى من انتاج شركة أدوبي وممكن استخدام البرنامج ده فى تصميم ونشر الكتب والمجلات والمنشورات والملصقات وغيرها من اشكال المطبوعات ... أقرأ اكتر ...


</doc>