<doc id="19441" title="اشتراكيه عربيه" url="https://arz.wikipedia.org/wiki?curid=19441">
اشتراكيه عربيه

الاشتراكيه العربيه هى ايديولوجيا سياسيه مبنيه على افكار العروبه و الاشتراكيه. الاشتراكيه العربيه كانت نفوذها جامد جدا و وصلت للحكم بعد ثورات فى منطقه الشرق الاوسط , كانت من اولهم ثورة 23 يوليو اللى جمال عبد الناصر و الضباط الاحرار عملوها.الاشتراكيه العربيه انتشرت جامد من سنة 1950 لحد 1960, واتبنتها احزاب عربيه زى حزب البعث العراقى و الاتحاد الاشتراكى فى مصر. الاشتراكيه العربيه بتعتبر فشلت بعد الهزيمة فى حرب 67 و زعيمها جمال عبد الناصر قلت شعبيته جامد , اللى كانوا شايفينه وبيصوروه على انه الزعيم القومى الاوحد. بالرغم ان نفوذ الاشتراكيه العربيه قل جامد بس لسه بتستخدم فى سوريا و العراق , ايام صدام حسين لتبرير الحكم الشمولى الديكتاتورى.

انصار الاشتراكيه العربيه بيعتبروها خطوه طبيعيه عشان الوحدة العربيه و العروبه و الحريات, و كون النظام الاقتصادى الاشتراكى بيحدد الملكيه و التنميه الصناعيه و ان الاشتراكيه العربيه هى اللى حتحل مشاكل الاستعمار و القضاء على الاقطاع و الطائفيه الدينيه.الاشتراكيه العربيه ساعات بتتوصف انها فى النص ما بين الراسماليه و الاقتصاد الشيوعى, مع ان الحكومات اللى كانت بتحكم كانت بنتفذ سياسه اقتصاديه بتعتمد على الاقتصاد شمولى.



</doc>