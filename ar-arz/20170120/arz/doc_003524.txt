<doc id="3954" title="السودان" url="https://arz.wikipedia.org/wiki?curid=3954">
السودان

السودان هيا بلد من بلاد شمال افريقيا و عضو فى الاتحاد الافريقى اسمها الرسمى جمهورية السودان و بتعتبر جزء من الشرق الأوسط سياسيا و جغرافيا.
السودان بتحيط بيها مصر من الشمال ، البحر الاحمر و اثيوبيا و اريتريا م الشرق ، ليبيا و تشاد من الغرب و كينيا و اوجاندا و جمهورية افريقيا الوسطى و جنوب السودان من الجنوب. شعب السودان ليه تاريخ طويل بيمتد من العصور القديمة و بيتشابك مع تاريخ مصر.

مساحة السودان 1,886,068 كيلومت مربع و بييجي ترتيبها الستاشر على مستوى العالم و عاصمة السودان هيا مدينة الخرطوم و اكبر مدينه فيها هيا ام درمان.

مناخ بارد من شهر نوفمبر لحد مارس و فى بداية شهر ابريل كل سنة بيدخل فصل الصيف وبيستمر لحد نهاية يونيه و بيبتدى نزول المطر فى بداية شهر يوليه و بيستمر لحد اكتوبر. مافيش فصل ربيع فى السودان. فى الجزء الجنوبي المناخ بتاع خط الإستواء بيكون فصل الصيف مستمر لأكتر من 8 شهور.

السودان كان موطن لحضارات كتيره . ممالك زى مملكة كوش ، كرمة ، نوباتيا ، مملكة علوة ، المقرة ، مروى وغيرهم ازدهرت فى السودان على طول نهر النيل




</doc>