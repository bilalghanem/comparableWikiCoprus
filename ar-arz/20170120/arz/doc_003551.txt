<doc id="19250" title="هيرمان جورينج" url="https://arz.wikipedia.org/wiki?curid=19250">
هيرمان جورينج

هيرمان جورينج "Hermann Göring" ، ( روزنهايم ، بافاريا ، المانيا ، 12 يناير 1893 - 15 اكتوبر 1946 ) نازى المانى مؤسس جهاز الجيستاپو فى المانيا النازيه فى 26 ابريل سنة 1933 لحماية النظام النازى اللى كان بيحكم المانيا بزعامة ادولف هتلر. ارتكب الجهاز جرايم فظيعه فى حق المدنيين ، جورينج كان كمان مهندس الاباده الجماعيه للمدنيين فى معسكرات النازى.

فى وقت الحرب العالميه الاولى كان جندى فى فرقة مشاة و اصابه مرض احتار الدكاتره فيه فاتسرح من الجيش و اشتغل ملاحظ أرضى لحركة الطيران العسكرى و اتدرب على الطيران و اخد رتبة طيار سنة 1915. و فى سنة 1916 اسقطت طيارته لكن نجى و اتعافى و عاد للطيران مرة اخرى ، و فى سنة 1922 انضم لحزب العمال الاشتراكى الوطنى و تدرج فى عدة مناصب فى المانيا فى فترة الرايخ الثالث فعين وزير للاقتصاد و فى سنة 1935 عين قائد عام لسلاح الطيران الالمانى.

اصيب جورينج فترة الانقلاب الذى قام به هتلر مما ادى الى اصابته اصابه بالغه فى الامعاء ادت الى زيادة كبيرة فى وزنه

فى المانيا النازيه بقى من ابرز القيادات و اسس جهاز الجيستاپو لحماية النظام النازى و فى سبيل ذلك ارتكب عدة جرائم فظيعه ضد المدنيين و عمل بخطة " الحل الاخير " اللتى بها تم ترحيل اعداد ضخمه من من الخصوم السياسين الناوئين للنازيه لمعسكرات العمل و بدورة تورط فى القيام بعدة عمليات ابادة جماعية ضد المعتقلين السياسيين.

بعد هزيمة المانيا فى الحرب العالميه التانيه و سقوط النظام النازى و الرايخ الثالث قبض عليه مع مجرمين الحرب و و مثل امام المحكمة الدولية محكمة نورمبرج فى ابريل 1945 و حكم عليه بالاعدام. لكن قبل اعدامه بيوم انتحر بالسم فى 15 اكتوبر 1946.



</doc>