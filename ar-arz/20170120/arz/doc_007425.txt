<doc id="26888" title="احمد شفيق" url="https://arz.wikipedia.org/wiki?curid=26888">
احمد شفيق

الفريق احمد شفيق هو عسكرى و سياسى مصرى كان رئيس وزرا مصر، اتولى الوزارة يوم 29 يناير سنة 2011 بعد بداية ثورة 25 يناير فى محاولة من الرئيس السابق محمد حسني مبارك أنه يمتص غضب الشارع بإقالة حكومة احمد نظيف وتشكيل حكومة جديدة بقيادة احمد شفيق اللى كانت له سمعة طيبة فى الوزارة المُقالة لما كان وزير الطيران المدني من سنة 2002 لغاية 2011.
استقال من رياسة الوزرا يوم 3 مارس سنة 2011 بعد ما فضل لمدة تلاتين يوم بس. وكلف بعده المجلس العسكري الحاكم الدكتور عصام شرف بتشكيل الوزارة الجديدة.

إتولد ف القاهره يوم 25 نوفمبر سنة 1941 و إتخرج من الكلية الجوية سنة 1961 واشتغل بعدها ظابط طيار فى القوات الجويه المصريه .

أخد زمالة كلية الحرب العليا من أكاديمية ناصر العسكرية العليا و زمالة كلية الحرب العليا للأسلحة المشتركة فى باريس، و أخد دكتوراه فى الفلسفة فى الاستراتيجية القومية للفضاء الخارجي. ف الفترة من سنة 1984 لسنة 1986

احمد شفيق حارب ف حرب الاستنزاف (1967-1970)، و مسك وظيفة قائد قاعده جويه. و خلال حرب أكتوبر 1973 كان طيار مقاتل و يعتقد إن شفيق دمر طيارتين إسرائيليتين يوم 14 أكتوبر 1973 و أخد ميداليات بسبب شغله 
من سنة 1984 لسنة 1986 كان ملحق عسكرى فى سفارة مصر فى ايطاليا ، وفى سنة 1986 رجع لشغله فى عمليات القوات الجويه المصريه برتبة عميد اركان حرب طيار قائد اسراب مقاتلات ميج-21 وكان ليه دور كبير فى السيطرة على احداث الامن المركزى .

سنة 1991 إتعين رئيس أركان القوات الجوية المصرية و بعدها قائد للقوات الجوية ف ابريل سنة 1996 و فضل ف منصبه حوالى 6 سنين ، و تعتبر دى من أطول الفترات اللى قضاها أى قائد لالقوات الجويه المصريه.

سنة 2002 إتعين وزير للطيران المدني لحد سنة 2011 لما يوم 29 يناير سنة 2011 كلفه الرئيس حسنى مبارك بتشكيل حكومة جديد بعد اقالة حكومة احمد نظيف ف محاولة لامتصاص غضب الشارع المصري، لكن المصريين فضلوا ينظموا فى مسيرات واحتجاجات لغاية ما اجبروا حسني مبارك على إنه يسيب الحكم، واستلمت القوات المسلحة الحكم و خلت احمد شفيق برضه رئيس حكومة لتسيير الاعمال لغاية ما يتعدل الدستور وتتشكل حكومة جديدة تضم كل القوى السياسية فى الشارع المصري.القوى السياسيه و اغلب المصريين رفضوا استمرار حكومة احمد شفيق و فضلوا ينظموا مسيرات واحتجاجات عشان يسقطوا حكومة احمد شفيق , اللى كانوا شايفينه جزء من النظام السابق و شافوا انه معملش اى تحقيق فى جرايم ضرب المتظاهرين بالرصاص و انتشر كلام و صور لحركات مشبوه بتحصل فى مقارات مباحث امن الدولة للتخلص من ملفات و مستندات بتاعة مسؤلين كبار فى النظام السابق و استمترت الاحتجاجات و قررت القوى الوطنيه انها تنظم مليونيه فى كل مصر لاسقاط الحكومة فى 4 مارس, لكن فى يوم 3 مارس المجلس الاعلى للقوات المسلحة قبل استقالة احمد شفيق وكلف د. عصام شرف وزير النقل السابق , اللى له تأييد شعبى تشكيل الوزارة الجديدة.

يوم 2 مارس سنة 2011 طلع احمد شفيق فى برنامج تلفيزيونى على الهوا مع يسرى فوده و حمدى قنديل و علاء الأسوانى ، اتهمه فيه علاء الأسوانى إنه من رجالة مبارك ، و رد احمد شفيق (أنا حاربت و أتلت و اتأتلت و عملت كل حـــــاجة) . تانى يوم استقال احمد شفيق من رياسة الوزرا يوم 3 مارس سنة 2011 بعد ما فضل لمدة تلاتين يوم بس. 
لف بعده المجلس العسكري الحاكم الدكتور عصام شرف بتشكيل الوزارة الجديدة.

احمد شفيق رشح نفسه فى انتخابات رياسة مصر سنة 2012 ، وفاز بأصوات كتيره أهلته للدخول فى جولة اعاده ضد مرشح الاخوان المسلمين محمد مرسى بس بعد ظهور النتايج و خسارة احمد شفيق ق فى انتخابات الرياسه ساب مصر و راح مع بناته التلاته ابو ظبى.

يوم 24 سبتمبر سنة 2012 عمل احمد شفيق حزب سياسى اسمه حزب الحركة الوطنية المصرية .


http://www3.youm7.com/News.asp?NewsID=686553&amp;SecID;=65&amp;IssueID;=168

http://www.youtube.com/watch?v=Zw8UfW2nkgU&amp;feature;=related

http://www.youtube.com/watch?v=C3QAuIa_5ck&amp;feature;=related

http://www.youtube.com/watch?v=d-LJ6OgFxXQ

http://www.youtube.com/watch?v=tdUVK7-H5dM&amp;feature;=related

http://www.youtube.com/watch?v=HypYxZkoOyg

http://www.youtube.com/watch?v=CxntDscznfA

http://shorouknews.com/news/view.aspx?cdate=24052012&amp;id;=0ee4c77f-31a4-40b0-9b6d-06378bbcf8dd


</doc>