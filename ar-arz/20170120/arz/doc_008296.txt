<doc id="14260" title="الاخوان رايت" url="https://arz.wikipedia.org/wiki?curid=14260">
الاخوان رايت

الأخوان رايت Wright brothers هما الاخين ويلبر رايت Wilbur Wright ( ميلفيل ، انديانا ، 16 ابريل 1876 - 30 مايو 1913 ) و اورفيل رايت Orville Wright ( دايتون ، اوهايو ، 19 اغسطس 1871 - 30 يناير 1948 ). اخين امريكان صنعوا اول طياره و عملوا بها رحلة تجريبية فى 17 ديسمبر 1903 ).

اتولد ويلبر رايت فى ميلفيل سنة 1876 و اتولد اخوه اورفيل رايت بعده بسنتين فى دايتون و الاتنين اشتغلو فى الطباعه والنشر والبيع بالقطاعى ، و اشتغلو سوا تكنيين للبسكيليتات الهوائيه. معلوماتهم الكبيره فى مجال الميكانيكا و العلوم التطبيقيه خلتهم مهتمين بموضوع الطيران فبدأو يخططو لتحقيق حلمهم بالطيران بجسم معدنى له جناحات ممكن يقعد فيه اشخاص و يطير بيهم بمساعدة موتور يزق الطياره على قدام و يحافظ على ارتفاعها فى الهوا ، و نجحو فعلاً فى تصنيع الطياره سنة 1903 و طارو بيها و خرجت الجرانيل فى امريكا تزف الخبر للعالم.
اطول مدة طيران بالطياره عملها الأخوان رايت كانت 75 دقيقه بعلو حوالى ميت متر و اللى عملها كان اورفيل رايت. الاخين رايت دشنو قرن الطيران و بإختراعهم لأول ماكينه اتقل من جسم اللى راكبها و بتتحرك بموتور دشنو قرن الطيران. من يوميها طور الغربيين الطيارات و عملو طيارات من كل الاحجام و الاشكال و لمهمات مختلفه اللى خدمت كل البشريه.

فرنسا استقبلت الاخين استقبال الابطال فى باريس و ظهر ورق بوسته عليه صور الاخين و طيارتهم اللى بتعتبر لغاية دلوقتى اشهر طياره فى العالم و محفوظه فى متحف العلوم والتكنولوجيا فى مدينة كيتى هوك فى ولاية نورث كارولاينا فى امريكا.



</doc>