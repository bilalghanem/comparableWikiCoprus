<doc id="946" title="تييستو" url="https://arz.wikipedia.org/wiki?curid=946">
تييستو

تييستو (اتولد باسم تييس فيرفيست فى 17 يناير 1969) هو دي جاي هولاندي اترشح لجايزة جرامي ومن اهم الناس اللى بيشتغلوا ف مزيكا الترانس والالكترونك. وبالرغم من انه كان عنده القاب كتير قبل كدة بس هو مشهور اكتر باسم دي جي تييستوDJ Tiësto بس ف اخر كام حاجة عملها شال الدي جاي من اسمه وخلاها تييستو بس اللى هو كان اسمه المستعار لما كان صغير.

شعبيته زادت فى مع بدايات الالفية التالتة. وبقى اول دي جاي يقدم حفلات لجمهور كبير من غير اى دي جاي تاني معاه او اى افتتاحات فى اول الحفلة. وهو بردو اول دي جاي يقدم حفلة لايف فى العاب اولومبية سنة 2004 ف حفلة افتتاح دورة الالعاب الاولومبية ف اتينا

خد جوايز كتيرة عن الحاجات اللى عملها، وغير كدة مجلة دي جاي اختارته الدي جاي نمرة واحد على مستوى العالم 3 مرات ورا بعض من سنة 2002 لسنة 2004. واترشح لجايزة جرامي سنة 2008 عن البوم Elements of Life

وكمان تييستو له اعمال خيرية. وف ابريل 2004, تييستو خد لقب السفير العالمي الرسمي لمنظمة دانس فور لايف عشان كان بيحارب انتشار الايدز لانه عمل تراك (اغنية) دانس فور لايف. وف ديسمبر 2007, تييستو و جيورجيو ارماني اتعاونوا مع بعض عشان يعملوا اصدار محدود من تشرتات تييستو اللى بتتباع ف محلات ارماني. ارباح التراك Sweet Things وارباح التشرتات معاها راحت لاعمال خيرية.


</doc>