<doc id="6010" title="تشارلز مارتل" url="https://arz.wikipedia.org/wiki?curid=6010">
تشارلز مارتل

تشارلز مارتل المعروف بتشارلز هامر (المطرقه) ‏(Carolus Martellus)‏ (23 اغسطس 688 - 22 اكتوبر 741) كان الحاكم الفعلى لفرنكيا , فى أواخر حكمه (اخر اربع سنين) سمى نفسه دوق الفرنكيين. و سنة 739 عرض علیه بابا روما منصب القنصل الرومانى لكنه رفضه. يمكن علشان مايدخلش فى مواجهة مع ثيوداتوس اورسوس الللى اخد منصب القنصل الرومانى عن طريق التعيين من الامبراطور البيزنطى ليو التالت ايساوريان

اسس كارل مارتل الامبراطوريه الكارولينجيه.و اشهر اعماله انه انتصر على المسلمين و ردهم عن أوروبا فى معركة تورز، اللی حصلت فى 10 اكتوبر 732 م.و استعان بالفريزيين و الساكسون علشان صد غارات الجاليين، و ساعد بونيفاس وغيره من المبشرين على تحويل ألمانيا للمسيحية لكن لما اشتدت حاجته للفلوس صادر أراضی الكنيسة.

كارل مارتل كان بالاسم ناظر القصر و دوق اوستراسيا, لكن حكم فرنكيا كلها بممالكها التلاته (اوستراسيا -نويستريا -بورجوندى ) تحت سلطان كلوتير الرابع (717-719) ملك اوستراسيا و ثيودوريك الرابع ملك الفرانك (721 - 737.م) ملوك فرنكيا بالاسم.
بالإضافة لكونه قائد جيش انتصر فی معارك كتیر، كارل مارتل كان شخصية عملاقة من العصور الوسطى. قائد جيش بارع يعتبر ابو سلاح الفرسان الغربى التقيل من وشهامة، مؤسس لإمبراطورية الامبراطوريه الكارولينجيه اللی اتسمت علی اسمه، و محفز للنظام الإقطاعی، اللی ساد أوروبا خلال العصور الوسطى. على الرغم من أن بعض العلما اقترحو انه كان مجرد مستفيد من النظام الإقطاعی مش مؤسس للتغيير الاجتماعی، و لكن العلما بيعتبروه الحافز الرئيسى لنظام الاقطاع.
كارل مارتل اتولد فی هيرستال (دلوقتى فی بلجيكا)، و هو ابو بيبين القصير و جد شارلمان.


</doc>