<doc id="13502" title="تتار" url="https://arz.wikipedia.org/wiki?curid=13502">
تتار

التتار او التتر - Татарлар تاتارلار - ، اسم عام بيطلق على شعوب اكتسحت اجزاء من اسيا و اوروبا بزعامة المغول فى القرن 13. بيعتقد إن التتر الاوائل جم من شرق اسيا او من وسط سيبيريا. بعد ما انحصرت موجات غزوهم فى جهة الشرق فضلو مسيطرين تقريباً على كل روسيا وسيبيريا و فضلت امبراطوريتهم ( امبراطورية القبيله الدهبيه ) قايمه لغاية اواخر القرن خمستاشر لما اتقطعت لخانيات كتيره مستقله و وقعت فى ايد الاتراك العثمانليه و قيصر روسيا ايفان الرابع ، لكن على الرغم من كده ، لمده طويله فضلت سيبيريا معروفه ببلاد التتار و فضلت منطقة القرم معروفه بإسم بلاد التتار الصغرى.

التأثير التترى بيظهر فى كل تاريخ روسيا. فيه حوالى 10 مليون تترى منهم اكتر من خمسه مليون عايشين فى المنطقه اللى كان بيضمها اتحاد الجمهوريات السوفيتيه الاشتراكيه فى روسيا و اوكرانيا و طاجيكستان و تركمانستان و كيرجيستان و ازربيجان و كمان فى افغانستان ، و بيتكلمو لغه من اصل تركى و معظمهم مسلمين. المؤرخين و الكتاب و العامه فى المنطقه العربيه استخدمو لفظ تتار للتعبير عن المغول بسبب قلة الدرايه بالفرق.



</doc>