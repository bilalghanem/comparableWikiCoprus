<doc id="14403" title="كورت فالدهايم" url="https://arz.wikipedia.org/wiki?curid=14403">
كورت فالدهايم

كورت جوزيف فالدهايم Kurt Josef Waldheim (سانكت أندرا-ورديرن، النمسا، 21 ديسمبر 1918 - اتوفى 14 يونيه 2007)، سياسى و دبلوماسى نمساوى، امين عام الامم المتحده من 1 يناير 1972 لغاية 31 دييسمبر 1981، و رئيس النمسا من 1986 ل 1992. الف كتاب اسمه " النموذج النمساوى " عن السياسه الخارجيه النمساويه.

اتولد كورت فالدهايم فى قرية سانكت أندرا- ورديرن جنب فيينا عاصمة النمسا، و درس فى جامعة فيينا و أخد الدكتوراه منها فى فلسفة التشريع سنة 1945، و كمان درس فى اكاديمية فيينا القنصليه و اشتغل فى الدايره الدبلوماسيه النمساوية سنة 1945، و و من سنة 1948 لسنة 1951 اتعين سكرتير اول للمفوضيه النمساويه فى باريس، و من 1951 لحد 1955 اشتغل رئيس لادارة شئون الموظفين فى وزارة الخارجيه النمساويه.

فى سنة 1955 اتعين مراقب دايم للنمسا فى الامم المتحده و فى نهاية نفس السنه بقا رئيس للبعثه النمساويه بعد ما عضوية النمسا اتقبلت فى المنظمه. فى الفتره ما بين 1956 و 1960 رأس البعثه النمساويه فى كندا بصفة وزير مفوض و بعدين بصفة سفير. و فى الفتره مابين 1960 و 1962 رأس الاداره السياسيه فى وزارة الخارجيه النمساويه، و بعدين بقا مدير عام للشئون السياسيه لغاية يونيه 1964، و فى سنة 1964 اتعين ممثل دايم للنمسا فى الامم المتحده و قعد فى المركز ده لغاية 1968. فى نفس الفتره اتولى منصب رئيس لجنة الاستخدام السلمى للفضا الخارجى، و فى سنة 1968 انتخب رئيس لمؤتمر الامم المتحده الاول لشئون استكشاف الفضا الخارجى و استخدامه فى الاغراض السلميه. من يناير 1968 لابريل 1970 اشتغل وزير الخارجيه الاتحادى للنمسا.

بعدما ساب الشغل فى الحكومه انتخب بالإجماع رئيس للجنة الضمانات التابعة للوكاله الدوليه للطاقه الذريه، وفى اكتوبر 1970 اتعين تانى ممثل دايم للنمسا فى الامم المتحدة، و فضل فى المنصب ده لغاية ما انتخب امين عام للامم المتحده من 1 يناير بعد ما مجلس الأمنوصى بتعينهفى يوم 21 ديسمبر 1971 و تانى يوم وافقت الجمعيه العامه بالتزكيه على تعينه فخلف يو ثانت.

فى سنة 1971 اتججد لفالدهايم ففضل امين عام للامم المتحده لغاية 31 ديسمبر 1981 و خلفه خافيير بيريز دى كويلار، و فى سنة 1986 انتخب رئيس للنمسا و فضل فى المنصب ده لغاية سنة 1992.

فالدهايم خلف تلت ولاد و نشر كتاب عن السياسه الخارجيه النمساويه اسمه " النموذج النمساوى " اترجم للانجليزى و الفرنساوى و الالمانى. اتوفى فى 14 يونيه 2007.



</doc>