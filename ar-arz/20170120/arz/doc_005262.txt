<doc id="9756" title="سينايا" url="https://arz.wikipedia.org/wiki?curid=9756">
سينايا

سينايا (بالرومانى :Sinaia) دى مدينه رومانيه فى كونتية براهوفا.سينايا مدينه جبليه مشهوره بالسياحه و الرياضات الشتويه و موقعها فى نص رومانيا على بعد 105 كم شمال غرب بوخارست فى وادى نهر براهوفا.المدينه مبنيه فى بطن جبل فورنيكا اللى بيعتبر امتداد لسلسة جبال الكاربات.

مدينه سينايا اتسمت سينايا بسبب دير سينايا اللى بناه فارس اسمه ميهاى كونتاكوتسينو (Mihai Cantacuzino) سنة 1695 بعد مارجع من رحلة حج من مصر و شاف جبل سينا.دير سينايا متسمى على اسم سينا المصريه و اتبنت المدينه حواليه و اتشهرت اكتر لما بنا الملك الرومانى كارول الاول قصره الصيفى الفخم فيها و سماه (قلعة بيليش)، القصر مبنى من بره على الطراز الالمانى بتاع عصر النهضه و فيه 160 اوده و دلوقتى عملوه متحف مفتوح للجمهور و فيه تشكيله رائعه من التحف الفنيه و السجاجيد و الرسومات القيمه.كارول الاول كمان امر ببناء قصر تانى اصغر من قصره و سماه بيليشور (يعنى بيليش الصغير) و خلاه يكون مقر لابن اخوه و ولى عهده "الملك" فرديناند و مراته الملكه مارى.


</doc>