<doc id="17380" title="عبد المنعم رياض" url="https://arz.wikipedia.org/wiki?curid=17380">
عبد المنعم رياض

عبد المنعم رياض (سبرباى ، الغربيه ، 1919 - جبهة قناة السويس ، 9 مارس 1969 ) ، قائد عسكرى من اشهر القواد العسكريين المصريين فى القرن العشرين. اتلقب بـ " الجنرال الدهبى ".

شارك فى الحرب العالميه التانيه و حرب 48 و حرب 1956 و حرب الاستنزاف . ساهم فى اعادة بنا الجيش المصرى بعد حرب 1967 . استشهد على جبهة القتال و هو رئيس اركان الجيش المصرى وقت حرب الاستنزاف مع اسرائيل.

اتولد عبد المنعم رياض سنة 1919 فى قرية سبرباى التابعه لطنطا فى محافظة الغربيه سنة 1919. ابوه كان القائمقام ( عقيد ) محمد رياض قائد بلوكات طلبة الكليه الحربيه. بعد ماخلص دراسته الثانويه دخل كلية الطب زى ما طلبت اسرته لكن بعد سنتين ساب كلية الطب و دخل الكليه الحربيه و اتخرج منها سنة 1933.

مابين 1941 و 1942 التحق رياض ببطاريات مضاده للطيارات فى اسكندريه و السلوم و الصحرا الغربيه و شارك فى الحرب العالميه التانيه ضد القوات الطليانيه و الالمانيه. و فى سنة 1944 اخد الماجستير فى العلوم العسكريه و كان الاول على دفعته ، و ما بين سنة 1945 و 1946 خلص دراسته كمدرس مدفعيه مضادة للطيارات فى مدرسة المدفعيه المضاده للطيارات فى انجلترا بتقدير امتياز.

و مابين 1947 و 1948 اشتغل فى ادارة العمليات و الخطط فى القاهره و نسق ما بينها و بين قيادة الميدان فى فلسطين و نال وسام الجداره الذهبى ، و بعدين اتولى قيادة مدرسة المدفعيه المضاده للطيارات و فى سنة 1953 بقا قائد للوا الاول المضاد للطيارات فى اسكندريه و بعدين اتولى قيادة الدفاع المضاد للطيارات فى سلاح المدفعيه و فضل فى المنصب ده لغاية ما سافر الاتحاد السوفيتى سنة 1958 فى بعثه تعليميه خلصها سنة 1959 بتقدير امتياز و حصل على لقب "تهتتتاااتاااا
بعد ما رجع مصر من الاتحاد السوفيتى اتعين سنة 1960 رئيس اركان سلاح المدفعيه ، و فى سنة 1964 اتعين رئيس لأركان القوات العربيه الموحده ، و اترقى لرتبة فريق و وقتها انتسب لكلية التجاره عشان يربط بين دراسته العسكريه و الاقتصاد . فى 11 يونيه 1967 بعد هزيمة حرب 1967 اتعين رئيس لأركان القوات المسلحه المصريه ، و اخر حاجه اسندت ليه كانت ادارة معارك المدفعيه على جبهة القنال ضد القوات الاسرائيليه المحتله لسينا و المرابطه على الضفه الشرقيه لقناة السويس.

فى يوم 9 مارس 1969 ، و قت حرب الاستزاف ، اصر انه يزور الجبهه على الرغم من خطورة الموقف عشان يعاين بنفسه سير المعارك و زار وحدة مشاه على بعد 250 متر بس من مرمى مدفعية الجيش الاسرائيلى ، و اول ما وصل هناك فتحت القوات الاسرائيليه المدفعيه و انفجرت جنبه دانة مدفع فإستشهد.

اتعملت له جنازه عسكريه كبيره فى القاهره مشى فيها جمال عبد الناصر رئيس مصر و قتها و اتشالت الاوسمه و النياشين العسكريه اللى حصل عليها قدامه.



</doc>