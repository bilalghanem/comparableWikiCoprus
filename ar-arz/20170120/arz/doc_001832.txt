<doc id="11251" title="سكوتلاند" url="https://arz.wikipedia.org/wiki?curid=11251">
سكوتلاند

سكوتلاند (بالانجليزى :Scotland ، بالجالى : Alba) هى واحده من البلاد الاربعه اللى بتكون المملكه المتحده (التلاته التانيين هما انجلترا و ايرلاندا الشماليه و ويلز) ، اسكوتلاندا موجوده فى شمال بريطانيا و ليها حدود من الجنوب مع انجلترا و بيحيط بيها من الشرق بحر الشمال و من الشمال و الغرب المحيط الاطلانطى ، من الجنوب الغربى فبيحيط بيها البحر الايرلاندى و قناة الشمال (مضايق مويل).

عاصمة اسكوتلاندا و تانى اكبر مدينه فيها هى ادنبره (Edinburgh). من المدن المهمه التانيه جلاسجو و دى اكبر مدينه فى اسكوتلاندا و كانت زمان من اكبر المدن الصناعيه فى العالم كله.

مملكة اسكوتلاندا كانت زمان دوله مستقله لحد ما اضطرت تدخل فى اتحاد سياسى مع مملكة انجلترا إبتدا يوم 1 مايو 1707 و كونو سوا مملكة بريطانيا العظمى.


</doc>