<doc id="79690" title="بلال فضل" url="https://arz.wikipedia.org/wiki?curid=79690">
بلال فضل

بلال فضل سيناريست و صحفى و كاتب ساخر مصرى من مواليد سنة 1974 و عاش و اتربى فى محرم بك فى اسكندريه ، اتخرج من كلية الإعلام جامعة القاهرة قسم الصحافة سنة 1995 بتقدير امتياز مع مرتبة الشرف. اشتغل تحت التمرين فى جرنال روز اليوسف و بعدين سكرتيرا لرئيس تحرير لجرنال الدستور (ابراهيم عيسى) لحد ما طلع قرار حكومى بقفل الجرنال سنة 1998 بعدها اشتغل فى اكتر من مجلة و جرنال لحد ما ساب الصحافة و قرر انه يتجه لكتابة السيناريو. اشهر الافلام اللى كتبها هى واحد من الناس ، الباشا تلميذ ، بس رجع يكتب تانى فى الجرايد لما رجعت جرنال الدستور مرة تانيه فى سنة 2005 و بقى بيكتب بشكل اسبوعى و بيحرر صفحة اسبوعية فى الجرنال و بعدين بقى بيكتب فى المصرى اليوم و بعدين دلوقتى بيكتب فى جرنال الشروق و بيقدم المعصرة ، كتابة و رسومات ساخرة سياسية، مع رسام الكاريكاتير عمرو سليم. كان قدم كمان برنامج اسبوعى على قناة دريم 2 اسمه عصير الكتب ، و كان بيناقش و بيعرض كتب من مجالات مختلفه. بلال فضل كتب اكتر من كتاب و معروف بكتابته الساخرة السكان الاصليين لمصر ، ما فعله العيان بالميت و غيرها.



</doc>