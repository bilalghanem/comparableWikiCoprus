<doc id="11803" title="انقره" url="https://arz.wikipedia.org/wiki?curid=11803">
انقره

انقره ( Ankara) هى عاصمة توركيا و تانى اكبر مدينه فيها بعد استانبول.المدينه مبنيه على ارتفاع 938 متر فوق سطح 
البحر متر فوق سطح البحر ، و عدد سكانها فى 2011 كان 4,388,620 واحد.
كلمة انقره جايه من الكمله اليونانيه انكيرا () يعنى الهلب بتاع المركب و ده كان هلب مصرى اتاخد سنة 300 قبل الميلاد. انقره موجوده فى نص اسيا الصغرى (الاناضول) و بتعتبر من اكبر المراكز التجاريه و الصناعيه فى توركيا بالاضافه لكونها مقر الحكومه و فيها كل السفارات الاجنبيه و مشهوره بجامعاتها الكبيره زى جامعة انقره (اتأسست سنة 1946) وكمان بـمتاحفها و جوامعها و فيها ضريح اتاتورك.

تاريخ مدينة انقره بيرجع للعصر البرونزى لما قامت هناك الحضاره الحاتيه (2500-2000 ق م) و اللى قامت بعدها الحضاره الحيتيه (2000-1750 ق م) و بعدها الفريجيين من اول 1200 ق م و الليديين و الفرس و غزاها الاسكندر الاكبر سنة 334 ق م من بعده حكمها الجالاتيين و الرومان ضموها للامبراطوريه الرومانيه سنة 25 ق م على ايد الامبراكور اوجوستوس و من وراه البيزنطيين و السلجوقيين و اخيرا العثمانيين بقيادة السلطان يلديريم بايزيد اللى حكموها من سنة 1402 لحد الحرب العالميه الاولى.و بسبب موقعها الاستراتيجى اعلنها مصطفى كمال اتاتورك عاصمه للجمهوريه التوركيه الجديده اللى قامت على انقاض الامبراطوريه العثمانيه فى 13 اكتوبر 1923.




</doc>