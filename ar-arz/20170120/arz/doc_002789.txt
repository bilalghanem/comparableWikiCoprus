<doc id="15309" title="مارتين لوثر" url="https://arz.wikipedia.org/wiki?curid=15309">
مارتين لوثر

مارتين لوثر - بالالمانى:Martin Luther - (اتولد 10 نوفمبر 1483 - مات 18 فبراير 1546) كان رجل دين مسيحى المانى و برفيسور فى اللاهوت كان مصلح دينى مسيحى بروتستانتى ، حاول إصلاح عيوب الديانة المسيحيه و خصوصا فى اوروبا . بسبب كلماته و افعاله انقسمت المسيحيه فى القرن السادس عشر بين الكنيسه الكاتوليكيه الرومانيه و بين تيار بروتستانتى جديد يضم اكتر من كنيسه اهمهم اللوتريه ، الكالفينيه ، الانجيليه و الانابابتيه (التعميد التانى).من اهم الانجازات اللى حققها هى ترجمة الانجيل من اللاتينى للغة المحلية المتداولة بين عامة الناس فى هذاالوقت الالمانى اللى ساهم بشكل كبير فى توصيل الانجيل للناس بلغنهم الاصليه و فى نفس الوقت فى الاعتراف باللغات المحليه للناس بصفتها لغات مستقله و ليست عاميات محتقره.

درس مارتين لوثر العلوم و القانون و بعدين دخل دير للرهبان و رسم قسيس سنة 1507 و تعين راعى لكنيسة فتنبرج فى المانيا و اقتنع عن طريق دراسته للقانون و ايمانه بحرية التفكير ان خلاص المذنب بنعمة الرب و الفداء بدم المسيح يكون بالايمان. عندما زار روما اكتشف فساد البابويه و الانحلال الروحى فى اوساط كبار المسؤولين فى الكنيسه الكاتوليكيه و فكر فى اصلاح عقيدة الكنيسه و طرق عباداتها.

فى سنة 1517 تحدى تتزل صاحب فكرة بيع صكوك الغفران فى خمسه و تسعين قضيه مشهوره علقها على كنيسة القلعه فهاجت السلطات الكنسيه عليه لكنه رفض أن يسحب احتجاجاته فى اوجسبرج و ايد نزعة الدوله الالمانيه لتولى شؤون الكنيسه. حرمه البابا من الكنيسه و بعث له قرار الحرمان فأخده و حرقه فى العلن فحرم رسمياً من غفران الكنيسه سنة 1521 و تم استدعائه للتحقيق معاه و صدر قرار بالقبض عليه فلجأ لقلعة فارتبورج و اعتزل الرهبنه و تزوج سنة 1525 من راهبه و رزق بستة أولاد.

ترجم كتاب العهد الجديدللغة الالمانية المتداولة بين الناس (بدلاً من اللغةاللاتينية المفروضة من قبل الكنيسه) و عاش بقية حياته فى فتنبرج.اكتسب نقمة بعض الناس بسبب تأييده لمقاومة حرب الفلاحين ( 1524 - 1525 ) لكنه تمتع باحترام كل الشعب.

فيليب ميلانكتون كتب " اعترافات اوجسبرج " بمراجعة مارتين لوثر و بعتها لمجمع اوجسبرج سنة 1530. تعرض مارتين لوثر لمعارضه كبيره من بروتيستانت مثل زوينجلى و كلفن فانقسمو الى طائفتين و اصبحوا الكنيسه اللوثريه و الكنيسه المصلحه.

وضع مارتين لوثر نظام تربوى فعال و كتب كثيراً عن امور الكنيسه و بقيت تعاليمه معروفه بإسم " اللوثريه " على الرغم لرفضه لهذه التسميه. معظم تعاليمه موجوده فى كتاب " الكونكورد " ( 1580 ). و اهم عقيده فيها هى التبرير بالإيمان ، و اعتبرت المعموديه ضروريه للتجديد لكن لم يحدد طريقه معينه للعمل فيها. بالنسبه لباقي العبادات ابقى لوثر على المذابح و كان يحضر بنفسه نظام الخدمه على اساس طقس معين ، و من مميزات الخدمه انها تهتم بالوعظ و الترنيم الجماعى.

اللوثريه هى كنيسة الدوله فى الدنمارك و السويد و فنلندا.


</doc>