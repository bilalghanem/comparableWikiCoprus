<doc id="26402" title="ارسينوى التانيه" url="https://arz.wikipedia.org/wiki?curid=26402">
ارسينوى التانيه

اتجوزت ارسينوى التانيه ليسيماخوس ملك تراقيا حوالى سنة 300 ق.م. لما كان عندها خمستاشر سنه و خلفت تلات أولاد ، بطليموس ، يسيماخوس و فيليب. و علشان تخللى أولادها ياخدو العرش بعد أبوهم سممت أكبر أولاد ليسيماخوس .

و بعد ما إتقتل ليسيماخوس فى معركة سنة 281 قبل الميلاد اتجوزت ارسينوى أخوها من أبوها بطليموس كيراونوس اللى كان ابن بطليموس الأولانى من مراته الأولانيه يوريديسى ، وكان الجواز ده علشان اسباب سياسية لأن ارسينوى و أخوها كل واحد منهم قال إن له الحق يمسك عرش مقدونيا تراقيا.

بطليموس كيراونوس قتل إتنين من عيال ارسينوى اللى خلفتهم من ليسيماخوس , يسيماخوس و فيليب ، لكن بطليموس البكر ، قدر يهرب للشمال .

و بعدين اتجوزت شقيقها بطليموس التانى حوالى سنة 279 ق.م. و ما خلفتش منه، لكن بطليموس التانى كان بيحبها قوى و علشان كده حاول يخلد ذكراها و الهها و سمى كذا مدينه فى مصر على اسمها.



</doc>