<doc id="13663" title="كولكاتا" url="https://arz.wikipedia.org/wiki?curid=13663">
كولكاتا

كولكاتا (بالانجليزى Kolkata بالبنغالى কলকাতা)هى عاصمة ولاية البنغال الغربى. بتقع فى شرق الهند على الضفة الشرقية من نهر هووجلى وهيا تالت اكبر مدينة فى الهند من ناحية عدد السكان.كانت كولكاتا عاصمة الهند لحد سنة 1911م. بتعانى كولكاتا من مشاكل التمدن المعروفه زى الفقر والتلوث وزحمة المرور.

الاسم كولكاتا اصله جاى من اسم قرية كاليكاتا(Kalikata) من الثلات قرى(كاليكاتا Kalikata, سوتانوتى Sutanuti, جوڤيندابور Govindapur) اللى كانوا موجودين فى المنطقة قبل وصول الانجليز. وبرضه بيعُتبر الاسم نسخه من كلمة كاليكشترا(Kalikshetra)( اللى معناها ارض الالهه كالى কালীক্ষেত্র ).

كولكاتا ليها جو حار جاف ورطب متوسط درجة الحراره السنوى 26.8 درجة مئوية, ومتوسط درجة الحرارةالشهرى هوا بين الـ 19درجة لـ 30 درجة مئوية. الصيف حار ورطب مع درجة حراره بين الـ 30 الى 40درجة مئوية فى اعلى معدلاته خلال شهر مايو و يونيه. الشتا مدته بتاع شهرين ونص احر شهر هو مايو واسقع شهر هوا يناير.

كولكاتا بتعُتبر هيا محور البيزنس والتجارة والفلوس فى شرق الهند والولايات الشمالية كلها. فيها بورصة كولكاتا -تانى اكبر بورصة- فى الهند, وفيها مينا عسكرى وتجارى مهم. المدينة الوحيدة فى المنطقة اللى فيها مطار دولى, فيها عدد كبير من العماله الغير مؤهلة والنص مؤهله وكمان عدد كبير برضه من الناس اللى شغاله فى مجال تكنولوجيا المعلومات(الآى تى). حبة من الشركات الهندية الكبيرة مراكزها الرئيسية فى كولكاتا.

سكان كولكاتا اسمهم كولكاتايين فى سنة 2001م كان نعداد المدينة 4,580,544 بنى ادم,والتكتلات الحضرية كان عددها 13,216,546 بنى ادم. التخمينات دلوقتى لمشروع تعداد السكان لسنة 2009م بتقول ان عدد السكان هيكون حوالى 5,080,519 بنى ادم, نسبة الرجاله للستات هيا 928 ست لكل 1000 راجل. طبقا للتعداد 80% من عدد السكان هندوس, 18% مسلمين, 1% مسحيين, 1% چانيين.

عُرفت كولكاتا بالاداب وميراثها الثورى الكبير من الفنون. لما كانت العاصمة كانت اصل ومكان الولادة للادب الهندى الحديث وافكاره الفنية. الكولكاتايين معروفين بتقديرهم الخاص للفنون والاداب والمدينة عادتها الترحيب بالمواهب الجديدة. للاسباب دى تعُتبر كالكوتا هيا العاصمة الثقافية للهند.
المدارس فى كولكاتا بتديرها مؤسسات خاصة او الحكومة, المدارس بتستخدم اللغة البنغالية أواللغة الانجليزية فى التعليم. فيه جامعات ومعاهد كتيرة فى كالكوتا زى:
ومعاهد وجامعات تانية كتير.
اهم اللعبات الشعبية فى كالكوتا: كورة القدم و الكروكيت و الهوكى. كولكاتا من مراكز نشاط كورة القدم فى الهند. كولكاتا فيها استادات كبيرة زى استاد سالت لاك (Salt Lake Stadium ) اكبر تالت ملعب كورة قدم فى العالم من حيث عدد المتفرجين وكمان ستاد الكروكيت ايدن جاردينز(Eden Gardens) واحد من ستادين كروكيه فى العالم بيشليوه 100,000 متفرج.


</doc>