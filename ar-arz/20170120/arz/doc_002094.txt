<doc id="18115" title="ميثولوجيا" url="https://arz.wikipedia.org/wiki?curid=18115">
ميثولوجيا

الميثولوجيا لفظ جاى من الكلمه اليونانى ( μυθολογία ) اللى معناها اسطوره. الميثولوجيا حكايات فولكلوريه و أساطير بتنتمى لثقافة بلد او منطقه معينه. غالبا الميثولوجيا بتكون عن احداث حقيقيه ابطالها ناس كانوا موجوديين فعلا لكن مع تعظيمهم و شهرتهم اتضافت لأعمالهم حاجات خارقه و فضلت حكاياتهم تتحكى من جيل لجيل. وصلنا عدد كبير جدا من الميثولوجيات من كل حته فى العالم. الميثولوجيا كمان فرع من فروع العلوم اللى بتدرس و بتفسر الاساطير القديمه دى. الأساطير دى عادة بتكون دينيه او بطوليه و فيها كائنات و أحداث العقل مايقدرش يصدق وجودها و ان كان فى وقتها الناس بتصدقها. الاساطير لحد النهارده لسه موجوده فى الأديان.

الميثولوجيا ليها وظيفتين رئيسيتين ، الأولى هى الرد على اسئله بيسألها الاطفال زى : " مين اللى خلق الدنيا ؟ " ، و " ازاى الدنيا هتنتهى ؟ " و " الناس بتروح فين بعد مابتموت ؟ ". و الوظيفه التانيه انها بتبرر نظام اجتماعى موجود و سبب عادات و تقاليد و طقوس معينه موجوده فى المجتمع.



</doc>