<doc id="23532" title="ماليالام" url="https://arz.wikipedia.org/wiki?curid=23532">
ماليالام

اللغه الماليالام (മലയാളം ‏"malayāḷam" ) هى لغه من لغات الهند و واحده من اللغات الدراڤيديه الاربعه . بيتكلمها حوالى 35,893,990 انسان، متوزعين فى: كيرالا، لاكشاديپ، كرناتكا، جزر أندامان و نيكوبار و بين العمال الهنود فى الخليج الفارسى. اللغه بتتكتب بالخط الماليالام (من عيلة الخطوط البراهميه/إنديك).

عدد الناس اللى بتتكلم ماليالام فى الخليج الفارسى:

عايش منهم 105,655 فى امريكا، 26,237 فى المملكه المتحده، 15,600 فى بلاد اوروپا التانيه، 11,346 فى كانادا، 10,636 فى ماليزيا، 7,800 فى سينجاپوره و 1,418 فى اوستراليا و نيوزيلاندا.

الماليالام اتفرع من اللغه التاميل القديمه فى القرن الساتت، و اللغه دى كمان اتفرع منها اللغه التاميل الحديثه.

قبل الماليالام ماكانش فيه لغه لوحدها، التاميلى القديم هو اللى كان بيستخدم فى الادب و المحاكم فى المنطقه اللى كان اسمها تاميلاكام |Tamiḻakam|‏ و هى دوله واسعه كانت موجوده فى جنوب الهند و سريلانكا وجزر مالديڤ.

اصل كلمة ماليالام جاى من الكلمه (mala) ”الجبل“ و (alam) ”ارض“. كلمة مالايلى malayali بتشير للناس اللى كانو ساكنين فى الجبال ورا منطقه جات الغربيه (|Ghat|)‏. الماليالام هى اللغة اللى إتكلموا بيها هناك. وفى نظريه تانيه بتقول ان الاصل من (mala) و(azham) ”محيط“ -وبيشير لـ "جبال ساهيا" و"بحر العرب" اللى بيحوط كيرالا. وبعدين (Malayazham) بقت (Malayalam) لإن الاسم الاول صعب شويه.

فى التاريخ، الماليالام اتكتب بخطوط كتيره. من الخطوط دى ڤاتيزوتو |Vattezhuthu|،‏ كوليزوتو |Kolezhuthu|‏) و مالايانما |Malayanma|‏). لكن خط جرانتا |Grantha|‏) هو اللى كان ليه الاثر لتطوير الخط الماليالام الحديث.

الخط الماليالام بيتكوّن من 53 حرف، ستاعشر حرف منهم اصوات (vowels)، و 37 حرف منهم حرف ثابت (consonant). سنة 1981 الخط الماليالام القديم اتبدل و اتطور لـ خط جديد.


</doc>