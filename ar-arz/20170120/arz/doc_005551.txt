<doc id="18936" title="الجمعيه الوطنيه للتغيير" url="https://arz.wikipedia.org/wiki?curid=18936">
الجمعيه الوطنيه للتغيير

الجمعيه الوطنيه للتغيير هو تجمع من مثقفيين و سياسيين و ادباء و صحفيين و ممثلين مصريين هدفهم التغير السياسى و تطور و تقدم مصر. اعضاء الجمعيه العموميه بيتكونوا من احزاب وحركات سياسيه بيتفقوا على فكرة واحدا وهدف واحد وهو التغير السياسى فى مصر, الجمعيه الوطنيه بتضم حركات و احزاب ليبراليه وليبراليين زى (حزب الجبهة الديموقراطيه و حزب الغد و حركة كفاية و حركة شباب 6 ابريل و محمد البرادعى و غيرهم...) و الاخوان المسلمين و حزب الوسط و حزب الكرامه و التجمع الناصرى. الجمعيه بتضم ليبرالين و اشتراكيين و اخوان و شيوعيين متفقين على التغير السياسى فى مصر. الجمعيه الوطنيه بيرئسها الدكتور محمد البرادعى المدير السابق لوكالة الطاقة الذريه و مرشح رئاسى محتمل لانتخابات الرئاسه المصريه 2011. الجمعيه الوطنيه ليها فروع و ممثلين فى محافظات مصر و بره مصر كمان زى امريكا, بريطانيا, كندا, استراليا, الكويت, قطر, السعوديه.

اهداف الجمعيه الوطنيه هى المطالبه بوجود نظام مبنى على الديموقراطيه الحقيقه و العداله الاجتماعيه و الخطوه الاولى عشان كل دا يحصل هو ضمانه ان الانتخابات تبقى حره و نزيهة و مش متزوره ولا النتايج ملعوب فيها و ان الانتخابات من حق كل المصريين انهم ينتخبوا او يرشحوا نفسهم منغير شروط تعجيزيه و ان الكل يبقى عنده فرص متساويه فى الانتخابات التشريعيه (انتخابات مجلس الشعب و انتخابات الرئاسيه). و عشان يحصل كده لازم تحصل سبع حاجات بتطالب بيها كل الحركات و الاحزاب السياسيه والمثفيين و المجتمع المصرى من سنيين كتيره اللى هما



اتقبض على اكتر من 34 مصرى عايشيين و شاغليين فى الكويت فى حى السالميه اللى فيه جاليه مصريه كبيره وهما بيئسسوا فرع للجميعه الوطنيه للتغير فى الكويت و اتقبض على مصريين فى بيوتهم بعد ما ايدوا الجميعه الوطنيه و رئيسها محمد البرادعى و كانوا بيجهزوا لبدىء حملة جمع التوقيعات على بيان الجمعيه بتغير الدستور و اصلاح سياسى فى مصر. اترحل 17 مصرى من اللى اتقبض عليهم من الكويت و اتفصلوا من شغلهم فى الكويت. الكويت بتقول ان قانونها بيمنع اى تجمع سياسى او مظاهرة لغير الكويتيين, بس فى ناس من اللى اتقبض عليهم قالوا انهم متظاهروش ولا حاجه بس اتجمعوا على النت واتناقشوا بس. فى كلام ان الحكومه المصريه هى اللى طلبت من الكويت انها تقبض على المصريين دول. بعد اخبار القبض والترحيل لانصار الجميعه الوطنيه, نظمت الجمعيه الوطنيه و الحركات واحزاب سياسيه مظاهرة ادام سفارة الكويت فى القاهرة. و قالت الاعلاميه جميله اسماعيل ان المظاهرة احتجاج على اعتقال المصريين المؤيديين للتغير بدون اى اسباب" و قال محمد البرادعى على ترحيل انصاره و انصار الجميعه " ان دا ظلم كبير" المظاهرة كمان طلعت عشان تحتج على ممارسات النظام المصرى و العربى ضد اللى بينادوا بالحرية والديموقراطيه والليبراليه.





</doc>