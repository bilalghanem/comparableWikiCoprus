<doc id="27959" title="توماس كوك" url="https://arz.wikipedia.org/wiki?curid=27959">
توماس كوك

توماس كوك (22 نوفمبر 1808 - 18 يوليو 1892) كان راجل اعمال بريطانى ورائد من رواد السياحة ، اسس مكتب السفريات المشهور عالميا مع ابنه توماس ماسون كوك ( توماس كوك وابنه Thomas Cook and Son )

بعد وفاة المؤسس كمل تسيير الشركة احفاده و كان ده بين سنة 1892 و سنة 1928 لغاية ماتباعت.

اتولد توماس كوك فى ديربيشاير، إنجلترا فى ظروف ماديه صعبه و دخل المدرسه و هو عنده عشر سنين و بعد المدرسه اشتغل بياع كتب و بعدين بقى واعظ بروتيستانتى .

فى 5 يوليو 1841 نظم رحلات بالقطر و البواخر. و فى سنة 1872 نظم رحلة حوالين العالم بطول 40،000 كلم و دامت 222 يوم. اول رحله برية لأوروبا نظمها كوك سنة 1855. فى 17 مايو 1861 نظم كوك رحلة عمل بالقطر و الباخره لباريس. و فى سنة 1866 نظم لأول مره رحله لامريكا.

شركته نظمت رحله لالأقصر فى مصر فى جوله نيله. عملت شركته كونتراكت لنقل حملة الجنرال جوردون لل السودان سنة 1884 و نقل 11،000 عسكرى بريطاني و 7،000 من العسكر المصرى. الشركه السياحيه اللى اسسها توماس كوك وابنه سنة 1871 فضلت مملوكه لعيلته لغاية سنة 1928.



</doc>