<doc id="27140" title="زنجه زنجه" url="https://arz.wikipedia.org/wiki?curid=27140">
زنجه زنجه

زنجه زنجه () ، هى اغنية سينجل ميكس بطريقة ال Auto-Tune مع كلام من خطبة ناريه للزعيم الليبى معمر القذافى للشعب الليبى فى اوائل ثورة ليبيا 2011 ، فى 22 فبراير 2011 حذر فيها من عواقب التمرد على نظامه و اتوعد المتمردين بإنه حايتعقبهم من بيت لبيت و من حاره لحاره. الزنقه بالليبى يعنى زقاق و نطقها الليبى زنجه. الكلمه كان ليها وقع موسيقى على ودن اللى عمل الميكس فأوحت له بعمله و سمى الاغنيه " زينجا .. زينجا Zanga Zanga " و حطها على اليوتوب و نجحت الاغنيه نجاح كبير و انتشرت و ذاعتها محطات تلفزيونيه كتيره. بعد كده اتعملت ميكسات بمزيكا تانيه للخطاب زى ميكس الكلام مع اغنية لشاكيرا ، لكن الميكس الأصلى بيتفوق على اللى اتعمل بعد كده. الملحن و الموسيقى بتاع الاغنية اسمه نوى ألوش ، اسرائيلى من اصل تونسى.

من ضمن كلمات الميكس اللى معمول بصوت القذافى :

شبر...شبر ...بيت بيت .. دار دار .. زنجه زنجه

الى الأمام الى الأمام .. ثوره

معايا ملايين

اوجه نداء لكل .. ملايين الصحرا

من الصحرا للصحرا

و بعدين حد ينضفه

و بسرعه و بسرعه

بيت بيت .. دار دار .. زنجه زنجه

دقت ساعة العمل

دقت ساعة الزحف

دقت ساعة الانتصار

لا رجوع لا رجوع

بيت بيت .. دار دار .. زنجه زنجه

الى الأمام .. ثوره

بيت بيت .. دار دار .. زنجه زنجه



</doc>