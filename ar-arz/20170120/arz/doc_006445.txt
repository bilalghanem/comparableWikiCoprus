<doc id="12033" title="جلاسجو" url="https://arz.wikipedia.org/wiki?curid=12033">
جلاسجو

جلاسجو او جلازجو (بالانجليزى:Glasgow بالاسكوتلاندى:Glaschu) هى اكبر مدينه فى اسكوتلاندا و تالت اكبر مدينه من حيث عدد السكان فى المملكه المتحده.
جلاسجو مبنيه هلى ضفتين نهر كلايد و بينها و بين لندن حوالى 649 كم و بيعدى فيها نهر تانى اسمه نهر كيلفين و اللى اتاخدت منه اسم وحدة القياس بتاعة الحراره (الكيلفين) 
جلاسجو مدينه قديمه بيرجع تاريخها لحوالى 2000 سنه و من اوائل الناس اللى استوطنو فيها كانو صيادين السالامون اللى استقرو هناك على ضفاف نهر كلايد.اتأسسست المدينه على ايد قديس مسيحى اسمه القديس مونجو فى القرن السادس و بسسبه اتحولت لمركز دينى مهم فى اسكوتلاندا كلها. شويه شويه اتطورت المدينه و خصوصا بعد تاسيس جامعة جلاسجو سنة 1451 اللى ساهمت بدور كبير فى النهضه و التنوير فى اسكوتلاندا. مع الثوره الصناعيه فى القرن التسعتاشر اتحولت جلاسجو لواحده من اهم المراكز الصناعيه فى العالم كله و خصوصا فى مجال بناية السفن.
جلاسجو مركز ثقافى مهم فى اوروبا كلها و اختاروها سنة 2007 عاصمة الثقافه الاوروبيه . من اههم المعالم فيها مكتبة ميتشيل اللى فيها 1.3 مليون كتاب ، دار الاوبرا الاسكوتلانديه ، الباليه الاسكوتلاندى ، مسرح اسكوتلاندا الوطنى ، الاوركيسترا الاسكوتلانديه الوطنيه الملكيه .
جلاسجو فيها اربعه من اكبر جامعات اسكوتلاندا و المملكه المتحده:


</doc>