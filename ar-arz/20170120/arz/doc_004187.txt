<doc id="6304" title="محمد بن عبد الوهاب" url="https://arz.wikipedia.org/wiki?curid=6304">
محمد بن عبد الوهاب

اتولد سنة 1703م فى مدينة العيينة بنجد , هناك اتعلم العلوم الدينية و كان عايز يسافر عشان يتعلم اكتر فسافر لمكة عشان يحج وهو صغير وبعدين راح على المدينة عشان يتعلم فقه على ايد شيخ اسمه محمد حياة السندى اللى كان على المذهب الحنبلى. فضل شويه فى المدينة وبعدين طلع على الكوفه فى العراق وهناك كمل دراسة فى العربى و اتعامل مع شيعه كتير و كان مختلف معاهم فى امور مذهبيه كتير ومن اكتر الحاجات اللى اعترض عليها معهم انهم ,حسب كلامه, بيتباركوا بالاوليا الصالحيين و عشان كدا كان عايز يهدها كلها, حصلت مشاكل كبيره بينه وبينهم خصوصا لما كان عايز يهد الاضرحة فساب الكوفة وراح على الشرقيه (شرق السعوديه دلوقتى) عشان يكمل دراسة علوم الدينية ويرجع العينيه.

لما رجع العينيه دعا الناس لافكاره بس ابوه قاله بلاش عشان ممكن تحصلك مشاكل فساب البلد وراح حته تانيه يدعوا الناس بافكاره وراح للدرعيه (جنب الرياض دلوقتى)اللى كان بيحكمها واحد اسمه محمد بن سعود, اقتنع بافكار وقاله انه حايحميه و جوز ابنه من بنت محمد بن عبد الوهاب عشان تاكيد الصلة وعشان ينسبه و ابتدوا ينشروا افكاره و سيطروا على مناطق كتيره وعملوا الدولة السعودية الاولى. اللى كان حاكمها محمد بن سعود و كان زى المفتى و المصلح الدينى محمد بن عبدالوهاب.


اللى بيعارضوا افكاره بيقولوا عشان الاسباب دى:

افكاره ودعوته معتمده على السلفيه, اللى اسسها الشيخ ابن تميمه, وان كل حاجة مكنتش بتتعمل من السلف الصالح ( من القرن الاول هجرى لحد التالت) بدعه. هو وانصاره حاربوا ناس كتير عشان الموضوع دا, افكاره بتعمل جدل كبير بين المسلميين نفسهم بمذاهبهم ومدارسهم الفقيه المختلفة مثلا , الشيعه بيرفضوه علشان بيكفرهم وانصاره بيكفره كل المختلفيين عنهم او على احسن الفروض بيعتبروهم مضليين و مش متبعيين الاسلام. افكاره بتعمل جدل كبيير لحد دلوقتى.



</doc>