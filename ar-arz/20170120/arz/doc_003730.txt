<doc id="13727" title="عبد الرحمن بدوى" url="https://arz.wikipedia.org/wiki?curid=13727">
عبد الرحمن بدوى

عبد الرحمن بدوى (17 فبراير 1917 - 25 يوليه 2005 ) كان استاذ اكاديمى و فيلسوف وجودى مصرى عاش معظم حياته بره مصر بعد ما اختلف مع القاده بتوع ثورة 23 يوليه حوالين الديموقراطيه و اتهمهم بوأد التحربه الليبراليه فى مصر.اشتغل مدرس فى جامعات الكويت و ايران و ليبيا و هناك اتحبس من غير محاكمه لانه اتكلم مع طلبته الليبيين عن الديموقراطيه .استقر من اول سنة 1975 فى فندق لوتسيا فى الحى اللاتينى فى باريس و مارجعش مصر اللى قبل وفاته بمده قصيره.اشتهر بدوى بلقب فيلسوف مصر و دا الوصف اللى اطلقه عليه استاذه طه حسين و هو بيناقش رسالة الدكتوراه بتاعته عن الزمن الوجودى.نشر بدوى اكتر من 120 كتاب و كانت افكاره بتدور حوالين التكامل التعايش اللى بين الاسلام و الغرب .اتتلمذ على ايده انيس منصور ، محمود امين العالم ، مصطفى سويف ، فؤاد زكريا. من اشهر كتبه و اكترهم اثاره للجدل من تاريخ الالحاد فى الاسلام (1945) ، شخصيات قلقة فى الاسلام (1946) .


</doc>