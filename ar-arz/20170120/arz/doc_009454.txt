<doc id="9820" title="محمود تيمور" url="https://arz.wikipedia.org/wiki?curid=9820">
محمود تيمور

محمود تيمور ( القاهرة، 16 يوليه 1894 - لوزان، سويسرا، 25 اغسطس 1973) اديب مصرى كبير ، و من اهم كتاب القصه فى مصر ، من العيله التيموريه الادبيه. ابن العلامه احمد تيمور و اخو الاديب محمد تيمور و عمته عائشه التيموريه.

اصدر كذا مجموعة قصص قصيره بتصور عيشة الطبقات الشعبيه المصريه زى " الشيخ سيد العبيط (1925)" ، و " رجب افندى " (1928) ، و " الحاج شلبى " ( 1930) و غيرها. و كتب روايات رومانسيه طويله زى " نداء المجهول " (1939) اللى كانت من المقررات المدرسيه فى مصر ، و " كليوباترا فى خان الخليلى " (1945) ، و "سلوى فى مهب الريح " (1947) ، و مسرحيات استوحاها من التاريخ القديم زى " اليوم خمر " (1956).

محمود تيمور كان فى أوقات كتيره بيحط عنوان اضافى لقصصه و رواياته هو " قصة مصرية " او " رواية قصصية مصرية ".

اترجمتله قصص كتيره للغات اجنبيه. كان عضو فى المجمع اللغوى ، و كرمته الدوله المصريه بجايزتها التقديريه سنة 1963.


</doc>