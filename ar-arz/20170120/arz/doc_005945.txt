<doc id="9834" title="تعسف" url="https://arz.wikipedia.org/wiki?curid=9834">
تعسف

التعسف انحراف فى استعمال الحق او اللى المتعسف بيفتكر انه حق. التعسف بيكون لما تكون المصالح اللى المتعسف عايز يحققها غير مشروعه ، او مش مهمه ، او ما تتناسبش مع الضرر اللى بيصيب الغير او ممكن يصيبه. التعسف بينتشر فى الثقافات الديكتاتوريه ، و عن طريقه بيحاول المتعسف وقف افكار او الضغط على افراد بيطالبوا بالتطوير او التغيير. الفرد المتعسف مينى-ديكتاتور و صوره مصغره من نظام الحكم الديكتاتورى اللى بيحكم المنطقه اللى هو عايش فيها ، او تعبير عن ثقافه ديكتاتوريه بتحبذ تجميد الثقافه و المجتمع و ما بتسمحش بتشغيل العقل. المتعسف عشان يبرر تعسفه عادة بيستعمل مفردات زى " المحافظه على " و " الدفاع عن " و " التصدى ل " و غيرها من الفاظ تبريريه بيحاول يستخدمها عشان يتعسف و يتحكم فى الغير. تعسف الافراد فى المجتمعات او الثقافات الديكتاتوريه الاستبداديه عمليه تلقائيه بتنبع من الانسان نفسه و ده لإن ذهن الفرد فى المجتمع الاستبدادى بينحط و بيبقى التعسف فيه مزاج ثقافى عام.



</doc>