<doc id="13675" title="ارنست رذرفورد" url="https://arz.wikipedia.org/wiki?curid=13675">
ارنست رذرفورد

إرنست رذرفورد (اتولد فى 30 اغسطس 1871م - مات فى 19 اكتوبر 1937م) كان عالم فيزيا وكيميا نيوزلندى كبير جدا يُعتبر ابو الفيزيا النووية. اكتشف ان الذرات ليها شحنة موجبة متركزة فى نواة زغيرة جدا وعن طريق اكتشافه ده عمل النموذج الشهير : نموذج رذرفورد للذرة. رذرفورد خد جايزة نوبل فى الكيميا سنة 1908م.أرنست معروف بتجربته الشهيرة اللى قسم فيها الذرة سنة 1917م.

اتود رذرفورد فى مدينة نيلسون سنة 1871م واتعلم هناك وبعد كده دخل جامعة ويلنجتون واتخصص فى الرياضيات والفيزيا.
بعد كده جاتله منحة دراسية فى جامعة كامبريدج فى انجلترا, بعد كده اشتغل فى معمل كافيندش تحت إشراف العالم الكبير جوزيف طومسون مكتشف الالكترون، و هناك اهتم بدراسة الاشعة اللى بتطلع من عنصر الراديوم.

بعد كده راح كندا عشان يشتغل فى جامعة ماك جيل وهنالك عرف الحاجات اللى بتكون الاشعاع اللى بيخرج من عنصر الراديوم وهما تلات حاجات:

ومع الاكتشافات الجامدة دى بيعتبر رذرفورد هوا واضع الاساس لنظرية النشاط الاشعاعى.

ساب رذرفورد كندا عشان يرجع تانى لانجلترا لجامعة مانشستر عام 1907. و هناك كمل بحوثه على المواد المشعة عمل سلسلة من التجارب عشان يدرس التصادم بين اشعة الفا و العناصر المختلفة، وعن طريق التجارب دى عرفنا مكونات الذرة و وضع نموذج رذرفورد الذري اللى شرح فيه تصور عام لشكل الذرة و بين أنها تتكون من نواة موجبة الشحنة و الكترونات خارجية تدور حولها.

فى سنة م1919 ابتدا رذرفورد سلسلة تانية من التجارب حدف فيها أنوية ذرات العناصر بجسيمات الفا فخلاها تتحول لعناصر تانية نتيجة تغير التركيب الذري ليها. خد ارنست رذرفورد جايزة نوبل فى الكيميا سنة م1908 لجهوده فى مجال النشاط الإشعاعي، وخد كمان لقب "فارس" سنة 1914م. كمان كان رئيس معمل كافنديش بعد العالم جوزيف ثومسون، و خد لقب "بارون" سنة م1931 نتيجة اعماله العظيمة. كمان خد وسام فرنكلن سنة 1924 .

مات العالم إرنست رذرفورد سنة م1937 وكان عنده 66 سنة ومات فى كامبريدج.

اكد رزر فورد ان النواه بداخلها بروتنات موجبه الشحنه عام 1919 واكتشف العالم شادويك عام 1932 ان النواة بداخلها نيترونات متعادله الشحنة


</doc>