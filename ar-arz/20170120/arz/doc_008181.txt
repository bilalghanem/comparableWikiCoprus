<doc id="19173" title="اشتراكيه ديموقراطيه" url="https://arz.wikipedia.org/wiki?curid=19173">
اشتراكيه ديموقراطيه

الاشتراكيه الديموقراطيه او الديموقراطيه الاجتماعيه ( بالانجليزى social democracy) هى ايديولوجيا سياسيه ظهرت فى اوخر القرن التسعتاشر و بداية القرن العشرين على ايد مجموعه من انصار الماركسيه. بيؤمن الاشتراكيين الديموقراطين بأفكار من الليبراليه زى الحقوق المدنيه و نظام الديموقراطيه الليبراليه مع بقيه افكار الاشتراكيه. الاشتراكيه الديموقراطيه بتنادى بالتغيير السياسى التدريجى مش مرة وحده بفرض النظام على الناس اللى مش متعودين عليه و بترفض الاشتراكيه الثوريه و الثورات و الاحزاب السريه كوسيله لتغيير نظام الراسماليه او النظام الموجود فى البلد. الاشتراكيين الديموقراطين متفقين فى حاجات و مختلفين مع بعض فى حاجات و كل طرف بيحاول يطبق اللى شايفه صح او احسن. فيه ناس بتقول ان نظام الحكم فى الاتحاد السوفيتى لحد جوزيف ستالين كان متئثر بشويه افكار من الاشتراكيه الديموقراطيه بس مش كلها.

مع ان فيه تشابه بين الايدلوجيتين بس الليبراليه الاشتراكيه بتعتبر تطوير من الفكر الليبرالى و متئثره جامد بافكار الليبراليه وفى نفس الوقت متئثره بافكار كارل ماركس الاشتراكيه بخصوص العداله الاجتماعيه. بعكس الاشتراكيه الديموقراطيه اللى بتعتبر تطوير من الفكر الاشتراكى و متئثره بافكار اشتراكيه صميمه بس فى نفس الوقت متئثره بافكار الليبراليه و بالذات الديموقراطيه الليبراليه و الحقوق المدنيه.


</doc>