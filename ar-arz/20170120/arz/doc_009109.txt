<doc id="1277" title="خليل عبد الكريم" url="https://arz.wikipedia.org/wiki?curid=1277">
خليل عبد الكريم

خليل عبد الكريم (1930، اسوان - 14 ابريل 2002 القاهره، و اتنقل جثمانه و اتدفن فى اسوان حسب وصيته). درس القانون فى جامعة فؤاد الاول ( جامعة القاهرة دلوقتي)و اتخرج منها سنة 1951.اشتغل خليل عبد الكريم محامي و عاش اغلب حياته فى القاهرة فى حي بولاق الدكرور.
كان فى الجزء الثاني من حياته من اعضاء حزب التجمع(الوطني التقدمي الوحدوي) وكان بيمثل التيار الاسلامي المستنير فيه.
ولو انه كان لفترة طويلة من بداية حياته من الأخوان المسلمين واتحبس على ذمةالأخوان مرتين، الأولانية فى السجن الحربي سنة 1954 والثانية فى سجن مزرعة طرة سنة 1965،وكان بيشوف انه بيمثل الروح الحقيقيه للدين الاسلامي لما بيمزج بين الاسلام الليبرالي و العداله الاجتماعيه على العكس من القاده المسيطرين فى جماعة الإخوان اللى كل همهم تطبيق الشريعه على حد تعبيره.
”ولكنه خلال ذلك كان عنده اسئلة مافيش حد قادر يجاوب له عليها، وبيقول فى بعض ما كتب انه استمر 35 سنة يسأل نفسه: ليه نبي الاسلام محمد (ص) ماأرشدش الصحابة على الانتخابات عشان يعرفوا يتجنبو الفتن اللى حصلت بينهم وبين بعض ، ويمنع عن المسلمين الضعف اللى فيهم؟ ليه النبي مادلهمش على طريقة سلمية لتداول السلطة؟“ رغم ان النبي (ص) ما ماتش فجأة، ورغم انه علم الصحابة تفاصيل كثيرة صغيرة مثل اداب معاشرة الزوجة والخروج الى الخلاء (=دخول بيت الراحة) وتعليمات كتير غيرها، 
خليل عبد الكريم كاتب اسلامي من اللى شايلين مسئولية تنوير الشعب المصري، وبيعتبر نفسه بشوية الكتب اللى كتبها ،فى اخر سنين عمره اللى بلغت 72 سنة، انه بيستفتح بيها مشروع كبير-آن اوانه- محتاج لفرق كتيرة من البحاثين والدارسين المخلصين للحقيقة وللشعب علشان الناس تعرف التاريخ الحقيقي ، مش التاريخ اللى متزوق ومتزين عشان يحافظ على عروش السلاطين على حسب اعتقاده.
”الى الذين يؤرقهم الشوق الى قراءة التاريخ العربي الاسلامي وهو مكتوب كتابة موضوعية بعيدة عن الحواجب التي تحجب العقل مثل العواطف الفجة والأساطير وال ما ورائيات.. إلخ.
وإلى : الأكاديميين الذين ينادون بضرورة إعادة كتابة التاريخ العربي الاسلامي ولكنهم لا يفعلون إما حرصا على مكاسبهم – التي هى فى اخر المطاف عرض من الدنيا قليل- وإما تحرزا من المتاعب التي سوف تلاحقهم لو اقدموا على ذلك.
وأخيرا الى: القلة الشجاعة القابعة فى مصر وعدن ودمشق وبيروت والمغرب والجزائر وتونس التي بدأت تمشي فى هذا الطريق الوعر الخطر غير عابئة بما فيه من أشواك بل ألغام، والتي تصر على حمل مشاعل "التنوير" مهما كلفها ذلك من ثمن ، والتي تؤمن بأن الفجر حتما سوف يطلع مهما طال أمد الظلام ومهما تمترس خلف ترسانات الثروات الأسطورية وسلطات الطواغيت الحاكمة التي تدرك أن بقاءها على عروشها رهن باستمرار الظلاميات.
إليهم جميعا: أهدي هذا الكتاب مساهمة متواضعة ولبنة صغيرة فى تشييد صرح آن الاوان ليرتفع.“

خليل عبد الكريم نجح فى انه يخللي مؤلفاته متينة ومحبوكة عن طريق الاستشهاد بالنصوص والمرويات اللى هى محل تقديس خصومه، والإشارة للمراجع -اللى برضه محل تقديسهم- وكإنه بيجهز للدفاع عن نفسه كمحامي فى قضية الحسبة اللى توقع انهم يرفعوها عليه.
ولاحظ خليل عبد الكريم ان خصومه زعلو منه وغضبو عليه لكنهم ماقدروش يردو على كتبه ، وماقدروش يرفعوا عليه قضية الحسبة زي اللى رفعوها على الدكتورنصر حامد ابو زيد وغيره، وكمان ماقدروش يكفروه ويحرضوا على قتله زي ما عملو مع الدكتور فرج فودة والأديب نجيب محفوظ وغيرهم، ويمكن يكونو خافو ان الناس تعرف اسمه وتقرا كتبه ف تبقا راحت عليهم ومش هاترجع تاني، ودا كلام خليل عبد الكريم نفسه لخصومه فى اهداء كتابه (النص المؤسس ومجتمعه) اللى قال لهم فيه:
”الى أحبابي الذين التزموا الصمت المطبق عندما انفجرت براكين الغضب على (فترة التكوين)، أمنحهم فرصة اخرى ليكرروا الموقف ذاته لأن السكوت – حسب منهجهم الجديد – من ذهب، ولكنه ذهب مع الريح وهيهات أن يعود!“
خليل كان محامي شاطر وكان من المحامين اللى دافعو عن الدكتور نصر حامد ابو زيد فى قضية الحسبة اللى اتهموه فيها بالكفر بسبب كتبه واضطروه يدافع عن كتبه و افكاره قدام المحكمة اللى حكمت فى النهاية بتطليق زوجته الدكتورة إبتهال يونس استاذة الادب الفرنسي بالجامعة- غصب عنها وعنه، وتطليق الزوجين هى تاني خطوة لسيناريو يبدأ بالاتهام بالارتداد عن الاسلام والاستتابة، وتنتهي بالقتل، فى حالة عدم اعلان التوبة عن الافكار الممنوعة، والقارئ يقدر يتخيل تأثير قضية زي دي والحكم اللى صدر فيها فى خليل عبد الكريم.

كتب خليل عبد الكريم فوق الاربعتاشر كتاب، و من اهم الكتب اللى الفها:

من الالقاب اللى اطلقها عليه خصومه هوه لقب الشيخ الاحمر بسبب توجهاته اليساريه. "ياترى مين اللى هايعرف الشعب بكتب خليل عبد الكريم؟ وياترى مين اللى هايكمل اللى بدأه خليل؟"



</doc>