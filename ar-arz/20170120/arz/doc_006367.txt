<doc id="27396" title="مسلم بن الحجاج" url="https://arz.wikipedia.org/wiki?curid=27396">
مسلم بن الحجاج

ابو الحسين مسلم بن الحجاج القشيري النیشابوری ، ( نيشابور، 821 - اتوفى 875 ) ، من اشهر مصنفين الأحاديث النبويه و العلما المسلمين. صنف كتاب " صحيح مسلم " اللى بيعتبر تانى أصح كتب الحديث بعد صحيح البخارى عند المسلمین. قال ابو علي الحسين بن على النيشابورى: " ما تحت أديم السماء أصح من كتاب مسلم بن الحجاج فى علم الحديث ".

اتولد مسلم بن الحجاج سنة 821م/261هـ على أرجح اقوال المؤرخين فى نيشابور المدينه العريقه اللى اشتهرت بازدهار علم الحديث والروايه، من اسره عربيه بترجع لقبيلة قُشَير. كان اول سماعه الحديث سنة 218 هـ ، بعد ما اتجول فى البلاد الاسلاميه كذا مره راح العراق و الحجاز و الشام و مصر.

بيتقال إن مسلم اتسأل عن حديث فى مجلس فى نيشابور لكن مالقاش رد و قال انه ماسمعش عن الحديث ده ، و لما روح بيته قعد يدور فى الأوراق عن الحديث ، و فى الوقت ده جابله واحد من ملازيمه صحن كبير فيه بلح مسموم. فضل مسلم يدور على الحديث طول الليل و ياكل من البلح عشان ينشطه لغاية ما طلع عليه الفجر ، و بعد ما لقى الحديث كان أكل البلح المسموم كله فإتسم و مات و هو عنده حوالى خمسه و خمسين سنه سنة 317هـ / 875م جنب قرب نيشابور.

اتدفن مسلم جنب مدينة نيشابور لكن لغاية دلوقتى تربته مش معروف مكانها، و ده لإن المغول لما هجموا على المدينه القديمه خربوها و هدوا ابنيتها ، لكن فيه بيقولوا ان تربته موجوده فى مقبرة زیاد (الان فضل) و فيه بيزوروها.




</doc>