<doc id="27284" title="حزب المصريين الأحرار" url="https://arz.wikipedia.org/wiki?curid=27284">
حزب المصريين الأحرار

حزب المصريين الأحرار هو حزب مصرى جديد أعلن عن تأسيسه المهندس نجيب ساويرس فى 3 ابريل 2011. شعار الحزب : 
من ضمن مؤسيين الحزب مصريين مشاهير مثقفين و معروفين بالعصريه و تأييد الدوله المدنيه الحديثه زى الاديب و المفكر جمال الغيطانى و يوسف القعيد و الشاعر احمد فؤاد نجم (انسحب من الحزب بعد كده) و الكاتب محمد سلماوى و الموسيقار هانى شنوده و الدكتور فاروق الباز ، اندمج مع حزب الجبهه الديمقراطيه فى 21 ديسمبر 2013.

نجيب ساويرس صرح بإن هدف الحزب هو ان مصر تبقى فى مقدمة الدول الرائدة فى العالم و قال " نحن حزب نؤمن بربنا وجميع الأديان والفرق الوحيد أننا مش هنكفر حد "

نجيب ساويرس أكد إنه مش حا يترشح لرياسة الحزب و مش حايترأسه و إن الشباب هما اللى حايديروه و ضاف ان مؤسسين الحزب حايطوفوا فى كل محافظات مصر و بالذات الصعيد و المناطق النائيه و حاتتعمل لجان للحزب و حا تتضاف اهداف جديده للحزب عن طريق التشاور مع اعضاء الحزب.الحزب اعلن انه حيتقدم اوراق اشهاره عشان يبقى حزب رسمى يوم 14 يونيو 2011, بعد ما عدى الحد الادنى للتوكيلات عشان اشهار الاحزاب, بعد ما يكون كمل كل المستندات المطلوبة و شرح تفصيلى لبرنامج و افكار الحزب للجنة سؤن الاحزاب.

الحزب بيركز دلوقتى انتخابات البرلمان اللى جايه والخطوات الاساسية هى:

المؤتمر التأسيسى للحزب فى يوم 3 ابريل 2011.
الحزب بدأ العمل الميدانى بمؤتمرات فى محافظة سوهاج , الاقصر, اسوان فى ايام 6 و 7 ابريل 2011.
قام الحزب مؤتمر فى اسكندريه فى يوم 13 ابريل 2011 و دلوقتى بقى للحزب مقارات و نشاط فى اسكندريه.
قام الحزب مؤتمر فى الغردقة فى يوم 17 ابريل 2011
الحزب عمل مؤتمر فى باريس عشان يخاطب المصريين اللى بره مصر و كان اول الحزب يعمل الموضوع دا
و اعلن ان الحزب حيعمل مؤتمرات تانيه فى اوروبا عشان يخاطب المصريين اللى عايشين فى اوروبا.
قام الحزب مؤتمر فى محافظة البحيرة فى يوم 12 مايو 2011




</doc>