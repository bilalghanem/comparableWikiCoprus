<doc id="2927" title="دمنهور" url="https://arz.wikipedia.org/wiki?curid=2927">
دمنهور

دمنهور ( ; ' ”قرية حورس“; ; )‏ هى مدينه مصريه و عاصمة محافظة البحيرة, فى وسط غرب دلتا النيل على بعد 70 كم جنوب شرق اسكندريه و 160 كم شمال غرب القاهره. كان اسمها فى العصرالرومانى " هيرموبوايتا ". اتعرفت كمان بإسم "دمنهور الوحش" <ref name="على مبارك, 22/ ج11">على مبارك, 22/ ج11</ref>. دمنهور عاصمة الاقليم من ايام الفراعنه و فى العصور الوسطى كانت مركز للمواصلات و تجارة القطن و اشتهرت بالاقمشه اللى كانت معروفه بإسم الاقمشه الدمنهورى. دلوقتى فيها محالج للقطن و مصانع لنسج الصوف.

مصر فيها كذا قريه معروفه بإسم دمنهور منها قريه بين القاهره و اسكندريه معروفه بإسم دمنهور وحشى, و منها قريه فى نواحى القاهره معروفه بإسم دمنهور شبرى و دمنهور الشهيد, و فيه قريه رابعه اسمها برضه دمنهور فى محافظة اسيوط بين منفلوط و بنى شقير .

فى وقت الحمله الفرنسيه على مصر ( 1798-1801 ) حصلت فى المدينه و نواحيها معارك بين المصريين و الفرنساويه انهزم فى معظمها الفرانسويه و اتكبدو خساير كبيره, و حصلت فيها معارك تانيه بين قوات محمد على باشا و قوات الألفى بك .

فى العصر البطلمى كان اسمها "هرموپوليس بارڤا" ("Hermopolis Mikra",‏ ), و اتسمت كمان "تيم انهود" فى كتب تاريخيه و فى العصرالرومانى اتسمت هيرموبوليتا. و اسم مدينة دمنهور اسم مصري قديم جه من (دما.ن.هور) يعنى مدينة حورس و هو نفس معنى اسم هرموپوليس, و كانت بتشتهر ايام الفراعنة بكترة المعابد الفرعونيه, و بالذات معبد كبير للإله حورس.




</doc>