<doc id="5766" title="خزان اسوان" url="https://arz.wikipedia.org/wiki?curid=5766">
خزان اسوان

خزان اسوان ، او سد اسوان ( بالانجليزى : Aswan Dam or Aswan Low Dam سد اسوان او سد اسوان الواطى )، سد فى مصر اتبنى فى اسوان فى جنوب مصر فى الفتره ما بين 1898 و 1902 على شلال اسوان ، على بعد 946 كم من قناطر الدلتا ، طوله 1950 متر. اتبنى سد اسوان لحجز مليار متر مكعب من ماية النيل فى خزان قدامه. تمت تعليته مرتين مره سنه 1912 ومره سنة 1934 و اتقوت اهوسته الاربعه القايمه فى جهة النيل الغربيه ، و اتبنى هويس خامس ، و زادت كمية المايه المخزونه لخمس مليارات متر مكعب.

خزان اسوان اتبنى فوق صخور شلال اسوان و اتبنت فى نهايته الغربيه قناه و هويس بأبواب حديديه كبيره بتتفتح و تتقفل لحفظ توازن المايه لما تعدى مراكب و هى طالعه او نازله الشلال.

فى الاصل كان مبنى علشان يحجز المايه ايام الفيضان عشان تتصرف فى شهور الشتا. طول السد 2141 متر وعرضه 9 أمتار وله 180 بوابة و اتبنى حجر الجرانيت المتوفر فى منطقة اسوان ، و بتستغل المايه المندفعة ليه لتوليد الكهربا من محطتين ، محطة توليد اسوان الأولى و محطة توليد اسوان التانيه مع طريق بيربط بين ضفه النيل الشرقيه والغربيه.

و إكمن الخزان بيحجز المايه لمره واحده فى السنه ، اتبنى السد العالى، لحجز مايه اكتر تستعمل طول السنه مع توليد كهربه .

سد اسوان غير السد العالى.



سدود مصر


</doc>