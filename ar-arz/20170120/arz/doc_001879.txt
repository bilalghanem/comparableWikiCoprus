<doc id="18467" title="ابو بكر الرازى" url="https://arz.wikipedia.org/wiki?curid=18467">
ابو بكر الرازى

ابو بكر محمد الرازى - بالفارسى: محمد زَکَریای رازی -. اتعرف باللاتينى بـ Rhazes و Rasis ، ( الرى ، ايران ، ح. 860 - الرى ، ح. 925 ) ، طبيب و كيماوى و فيلسوف فارسى كبير. اتولد فى الرى فى ايران حوالى سنة 860 و درس الرياضيات و الطب و الفلسفه و الفلك و الكيميا و المنطق و الادب. اشتغل رئيس للبيمارستان العضدى و كتب رسايل كتيره عن امراض كتيره اشهرها " الجدرى و الحصبه " اللى اترجمت للاتينى سنة 1565. و بيعتبر كتابه " الحاوى " اضخم انسيكلوپيديا طبيه اتكتبت فى الشرق الاوسط و اترجم للاتينى سنة 1279. فضلت مؤلفاته حجه فى الطب لغاية القرن سبعتاشر.

فى الفلسفه ليه مقالات و رسايل كتيره جمعها و نشرها " پول كراوس " بعنوان " رسايل الرازى الفلسفيه ". اعتبر الرازى الحكمه اهم من التجارب الفرديه ، و اعتبر التجارب اهم من الاستدلالات المنطقيه اللى ما بتقومش ع التجربه. انتقد الاسراف فى الزهد و الاستسلام للانفعالات الانسانيه من غير ما يذم الانفعالات الانسانيه فى حد ذاتها. انكر على المعتزله تدخيلهم البراهين العقليه فى الدين ، و انتقد الاديان و قال انه مش ممكن التوفيق بين الفلسفه و الدين. ليه رسالتين فى نقد الاديان و خوارق الانبيا.


</doc>