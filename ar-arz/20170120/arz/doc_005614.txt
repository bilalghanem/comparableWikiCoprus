<doc id="79591" title="تشاك" url="https://arz.wikipedia.org/wiki?curid=79591">
تشاك

تشاك () مسلسل اكشن-كوميدى امريكانى عن الجاسوسيه . المسلسل اتعرض من 24 سبتمبر 2007 لحد 27 يناير 2012 . قصة المسلسل بتدور حولين تشارلز بارتوسكى او "تشاك" ،الشاب العبقرى و الجييك و اللى فى حالة احباط و يأس من وقت ما اترفد من جامعة ستانفورد ظلم ، و اللى شغال فى محل باي مور (Buy More) للالكترونيات و المسئول عن صيانة الكبيوترات فيه ، و فى يوم عيد ميلاده بيجيله ايميل من صاحبه القديم اللى كان فى الجامعة ، و اللى له دور فى طرده من الجامعة و اللى شغال دلوقتى مع الاستخبارات الامريكية (CIA) ، و لما بيفتح الايميل بيلاقى رسالة متبرجمة بطريقة خاصة و بيشوف عدد كبير جدا من الوثائق والصور والأسرار المهمة جداً للمخابرات ، و بطريقة ما المعلومات دى بقت مخزنة فى مخه و يقدر يفتكرها و يستخدمها فى اى وقت ، و عشان كده وكالة الامن القومى (NSA) و وكالة المخابرات المركزية (CIA) كانت بتطارده عشان يخدوا المعلومات تانى و يفهموا ليه تشاك اتبعتت له الرسالة دى لحد ما يقرروا يستخدموا تشاك بالمعلومات اللى متخزنة فى دماغه و قدراته لمساعدة الاستخبارات. المسلسل من انتاج شركة وارنر بروز و اتعرض على قناة NBC



</doc>