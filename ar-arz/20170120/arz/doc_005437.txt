<doc id="9921" title="القبيله الدهبيه" url="https://arz.wikipedia.org/wiki?curid=9921">
القبيله الدهبيه

القبيله الدهبيه كانت فى الاصل جيش مغولى اتعرف بالاسم ده بسبب جمال الوان معسكر قائده باتوخان حفيد جنكيز خان. اتعرفت مملكتهم باسم " مملكة القفجاق صراى " و عاصمتها كانت مدينة صراى. فى نص القرن التلاتاشر اسست القبيله امبراطوريه كانت بتضم معظم روسيا و كانت عاصمتها " سراى " ( جنب فولجوجراد الحديثه ). القبيله الدهبيه زى كل المغول كانت خاضعه للخان الأعظم فى " قره قورم " ، و ساعدت قبلاى خان فى غزو جنوب الصين. قدر الظاهر بيبرس فى مصر بدبلوماسيته انه يضم بركاى خان بن دوشى خان بن جنكيزخان حاكم القبيله الدهبيه لصفه و يعمل معاه تحالف فى حربه ضد ايلخانية مغول فارس اللى كان بيحكمها هولاكو. بعد 1380 اتدهورت مملكتهم و انقسمت على خانيات مستقله هى استراخان و قازان و القرم و صبير.


</doc>