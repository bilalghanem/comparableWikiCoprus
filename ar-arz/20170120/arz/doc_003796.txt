<doc id="109904" title="فالنتينا تريشكوفا" url="https://arz.wikipedia.org/wiki?curid=109904">
فالنتينا تريشكوفا

فالنتينا تريشكوفا (Valentina Tereshkova) رائدة فضاء روسية اتولدت يوم 6 مارس 1937 فى قرية بولشويا ماسلينيكوفا بإقليم ياروسلافل فى روسيا . وكانت اول ست تطير للفضاء الخارجى وهى الست الوحيدة اللى عملت طيران فضائى منفرد من غير طاقم .

بعدما خلصت فانتينا تريشكوفا دراستها الثانوية ، اشتغلت فى مصنع للإطارات وبعد كده درست الهندسة وكمان اتدربت على القفز بالمظلات . وتم اختيارها مع اربعة من زميلاتها وهما : تتيانا كوزنتسوفا و إرينا سولويوفا و زهانا يركينا و فالنتينا بونومريفا من بين 400 واحدة قدموا علشان يبقوا رائدات فضاء .

فى يوم 16 يونيو 1963 طارت فالنتينا تريشكوفا على المركبة الفضائية فوستوك 6 للفضاء الخارجى ، واتسجل طيرانها ده فى التاريخ بأنها اول ست تطير للفضاء الخارجى . وفى يوم 3 نوفمبر 1963 اتجوزت زميلها رائد الفضاء الروسى أندريان نيكولايف ، وفى يوم 8 يونيو 1964 خلفت بنتها الوحيدة إلينا .

فى سنة 1969 اتخرجت فالنتينا تريشكوفا من أكاديمية زهوكوفسكى للقوات الجوية كمهندسة فضاء ، وفى سنة 1977 خدت درجة الدكتوراه فى الهندسة .

اتولت فالنتينا تريشكوفا مناصب سياسية ، وهى:


فى سنة 1997 وصلت فالنتينا تريشكوفا لسن 60 سنة وتم إحالتها على المعاش بقرار من الرئيس الروسى وقتها الراحل بوريس يلتسين .

فالنتينا تريشكوفا خدت أوسمة كتيرة أهمها وسام بطل الإتحاد السوفيتى اللى منحه لها الرئيس السوفيتى الراحل نيكيتا خروشوف يوم 22 يونيو 1963 تكريما ليها بعد رحلتها التاريخية للفضاء الخارجى .


</doc>