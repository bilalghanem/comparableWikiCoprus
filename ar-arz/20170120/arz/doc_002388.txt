<doc id="87881" title="بصل" url="https://arz.wikipedia.org/wiki?curid=87881">
بصل

البصل نبات من الفصيلة الثومية، ليه ريحة نفاذة مهيجة عشان بيحتوي على مواد كبريتية طيارة. وليه فوايد كتيرة للصحة هو وعصيره اللى بيقتل الميكروبات السبحية.

من النباتات ثنائية الحول، وفيه نوعين منه الابيض والأحمر ، ومفيش فرق بينهم فى الناحية الصحية وكن طعمهم مختلف شوية عن بعض

البصل بيتسعمل من زمان فى الأغراض الطبية عشان هو مضاد للجراثيم والفطريات وهو غني بفيتامين ب6 و ج والبيوتين والألياف والكروم والكالسيوم والفوسفور وبعض الزيوت الطيارة.

بيستعمل بودرة البصل فى الطبيخ للتتبيل وهو بيتعمل من البصل المجفف المفروم.

 

بيساهم البصل فى علاج الربو ونزلات البرد والسل والأرق والالتهاب الرئوي والسمنة والالتهابات وبيقلل ضغط الدم والتهابات الأعصاب, وكمان هو مدر كويس للبول ومفيد فى نمو الأظافر والشعر وتقليل نسبة السكر فى الدم, وبيقلل من خطر الإصابة بالعديد من انواع السرطان

ونقدر نلخص فوايده فى التالي:

البصل فيه كبريت كتير وده بيعمل على حماية الجسم من الأورام. ولاقوا فى جورجيا المشهورة بزراعة البصل إن معدلات الوفاة نص اللى فى امريكا بسبب البصل.

وأعلى تركيز من مركبات الفينول والفلافونويد المضادتين للاكسدة لاقوها فى البصل الاصفر والأحمر , و كان البصل الابيض وفيداليا اقلهم فى التركيز, ولاقوا برضه إن اعلى نسبة من مركبات الفلافونويد فى الطبقات الخارجية , عشان كده يفضل تقشير البصل بشكل رقيق , لأنه من ممكن إنه يفقد حوالي 20% من الكرسيتين و75% من الأنثوسيانين لو تم تقشير البصل بشكل عميق.

فيه أدلة كتير على إن الكبريت فى البصل مضاد لتجلط الدم وكمان ليه قدرة على تقليل الكولسترول والدهون الثلاثية وبالتالي حماية القلب من المرض. وبرضه كمان بيقلل ضغط الدم.

لاقوا فى الابحاث إن البصل ليه قدرات فى علاج التهابات المفاصل والشعب الهوائية, والبصل فيه شوية مركبات هامة المضادة للاكسدة زي الفلافونويد والكيرسيتين ودول بيعملوا على منع اكسدة الأحماض الدهنية فى الجسم والأكسدة دي اللى بتعمل التهابات فى الجسم.

وممكن نخلط عصير البصل بنفس الحجم من العسل ونشرب 4 معالق منه كل يوم هنلاقي البلغم داب إن شاء الله والبرد راح.

كل حبة بصلة متوسطة الحجم (110غ) ، بحسب وزارة الزراعة الأميركية على المعلومات الغذائية دي:

^ Susan McKay (April 2009). "Canine Queries". Dogs Monthly (ABM): p. 97.



</doc>