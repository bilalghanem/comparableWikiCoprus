<doc id="20558" title="تايتن" url="https://arz.wikipedia.org/wiki?curid=20558">
تايتن

الالهه التايتان او الجبابرة , معروفين برضه باسم الالهة القديمه (باليونانى القديم: Τiτάν) حسب الميثولوچى اليونانى كانوا عرق من الآلهة اللى حكموا الارض فى العصر الدهبى الاسطورى ، و كانوا موجودين قبل الالهه الاولمبية اللى كانوا بيعيشوا فى جبل اوليبموس. اختلفت الاساطير القديمة فى وصفهم باختلاف الفترة الزمنية والمنطقة اللى طلعت منها الاسطوره, بس فى اغلب الاوقات كانوا بيتصوروا على انهم تجسيد للقوى الطبيعيه و مظاهرها المختلفه.إلا أنهم كانوا يعدون فى غالبية الأوقات تجسيدات لقوى الطبيعة ومظاهرها المختلفة.

الميثولوچى اليونانى بيقول ان اورانوس كان الحاكم الاصلى و كبير الالهة التايتان, مكنش من العرق دا بس كان الهه بدائى و كان مشهور بشره و بطغيانه و حبس ولاد الالهة جايا (مراته) اللى من ولاد السيكلوب , فى مناطق مخفيه و متفرقه فى الارض. دا خلى جايا تغضب جامد و تحرض اولادهم عليه و خصوصا ما شره و طغيانه كان مالى الدنيا, بس كل الالهة التايتان كانوا خايفيين من اورانوس , معادا كرونوس اصغر الالهة و قام و قتله و اخد مكانه فى حكم التايتان , بس قبل ما يموت اورانوس قاله ان واحد من اولاده حيقوم و يقتله و ياخد مكانه فى الحكم زى ما عمل معاه.

بعد ما بقى كرونوس كبير الالهة و المسيطر , بقى يتصرف زى ابوه بالضبط و كان طاغيه و شرير برضه و رفض يحرر ولاد امه جايا برضه و سبهبهم فى السجن اللى ابوه كان حاسبهم فيه. امه الالة جايا و ابوه اورانوس ,قبل ما يقتله, اتبئوا ان حيقوم واحد من ولاده و يقتله و يخد السلطه منه و عشان كدا بقى كرونوس بيبلع كل عياله اللى بيتخلفوا , بس مراته ريا هربت اصغر عيالها اللى كان اسمه زيوس, و بعد كدا كبر زيوس و قام ضد ابوه و حرر اخواته اللى كان بلعهم و قام بثوره ضده و قامت معركة جامده شاركت فيها كل المخلوقات التانيه و الالهة. و ابتدى عرق جديد من الالهة اتسموا بالالهة الأولمبيه و اتعرفوا بالاوليمبيين الاتناشر و اخدوا جبل اوليبموس كمقر رسمى ليهم و نفوا الالهة التايتان الفاضلين ل تارتيروس عشان يسجنوهم هناك.


</doc>