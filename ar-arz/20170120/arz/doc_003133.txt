<doc id="2807" title="محمد انور السادات" url="https://arz.wikipedia.org/wiki?curid=2807">
محمد انور السادات

محمد انور السادات تالت رئيس لجمهورية مصر و حكمها من 1970 لحد اغتياله فى 6 اكتوبر سنة 1981.اتولد السادات فى 25 ديسمبر 1918 فى قرية ميت ابو الكوم فى محافظة المنوفيه .اتجوز "جيهان صفوت" سنة 1949 بعد ما انفصل عن مراته الاولانيه اقبال ماضى اللى كان إتجوزها سنة 1940. وله 3 بنات من "جيهان" , "اللى اشتهرت بجيهان السادات".اشتهر السادات بقوته وبصراحته وبذكاءهُ و حكمتهُ وحبه لمصر و قدر يطلعها من دايرة الحروب والدمار للتنميه و الانفتاح و رجع اسمها التاريخى العريق اللى اتنازل عنه جمال عبد الناصر اللى حكم قبله لأول مره فى تاريخها. أخد جايزة نوبل للسلام.


من أهم الحاجات التى عملها السادات إنه حارب اسرائيل فى حرب 6 اكتوبر سنة 1973. فى ظرف ست سنين بس قدر يعيد بنا جيش مصر اللى اتدمر فى حرب 1967 و يخوض بيه حرب و يخرج منتصر .

السادات إتفاوض على السلام من موضع قوه و عمل اتفاقية السلام المصريه الاسرائيليه سنة 1978 و رجع بقية سينا من غير ما مصرى يتقتل فى حرب تانيه ، برؤيتهُ للمستقبل العالمى وتوقعاته بإنهيار السوفييت.

السادات اخد جايزة نوبل فى السلام سنة 1978 بسبب مجهوده و إهتمامه بـ السلام بالإشتراك مع مناحيم بيجن .


مهما كانت الانتقادات قدر السادات يوقف نزيف الدم و وفر الاف القتلى و المعاقين اللى كانو ممكن يكونو ضحايا لحروب بين مصر و اسرائيل.

اتكرم السادات فى كل بلاد العالم المتحضره و نال احترام الشعوب المحبه للسلام و أخد جايزة نوبل للسلام. فى 22 ديسمبر 2009 اسرائيل كرمته فسمت ميدان فى مدينة حيفا على اسمه.




</doc>