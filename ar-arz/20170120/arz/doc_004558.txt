<doc id="5010" title="يوم" url="https://arz.wikipedia.org/wiki?curid=5010">
يوم

اليوم هوه وحدة قياس للوقت و هى بتساوى تقريبا 24 ساعه.اليوم ما بيعتبرش واحده من وحدات النظام الدولى للوحدات (SI) لان الوحده الاساسيه لقياس الوقت فى النظام دا هى الثانية و بكدا اليوم بيساوى 86,400 ثانيه.

اليوم كمان ممكن يستعمل فى التعبير عن النهار اللى بكون فيه النور بتاع الشمس على العكس م الليل. طول اليوم بحسب المعنى دا ممكن يختلف ما بين الشتا و الصيف ، زى ما بيقول الناس العاديين ان يوم الشتا قصير و ليله طويل.

حدود اليوم (يعنى امتا بيبتدى و امتا بيخلص) م الحاجات اللى بتختلف من شعب للتانى. فى مصر القديمه مثلا كان اليوم بيبتدى من غروب الشمس لحد غروب شمس تانى يوم. المفهوم دا عن حدود اليوم لسه موجود فى الريف المصرى و بين الفلاحين المصريين (المتصلين اكتر مع الثقافه المصريه القديمه)، لما المصرى بيقول مثلا ليلة السبت ف بيبقا يقصد يوم الجمعه بالليل و مش العكس.
المفهود دا كمان لسه موجود لحد دلوقتى فى الاحتفالات زى ليلة العيد ( يعنى الليله اللى قبل العيد مش يوم العيد بالليل) و ليلة الكريسماس (Chrismas Eve) و اللى بيتقصد بيها يوم 24 ديسمبر بالليل مع ان الكريسماس بييجى يوم 25 ديسمبر.

فى العصر الحديث (زى فى امريكا مثلا) ف كلمة ليلة الجمعه (Friday night) بيتقصد بيها الليله اللى بين الجمعه و السبت


</doc>