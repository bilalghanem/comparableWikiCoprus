<doc id="23737" title="دار الأوبرا المصرية" url="https://arz.wikipedia.org/wiki?curid=23737">
دار الأوبرا المصرية

دار الاوبرا الجديده هو الاسم المجازى لل "المركز الثقافى التعليمى" اللى اتبنى فى ارض الجزيرة فى القاهره سنة 1988 بمنحه يابانية من وكالة جايكا. حيث أن وكالة جايكا لا تمنح معونات لمشاريع ترفيهيه لكن لمشاريع تنمويه و صحيه بس، سُمّيت دار الاوبرا الجديده رسمياً "المركز الثقافى و التعليمى".

بعد أن احترق مبنى دار الاوبرا الخديويه فى 28 اكتوبر 1971 بقيت مصر بلا دار اوبرا، لكن بعد سبعتاشر سنه فى ابريل 1983 وقت زيارة رئيس مصر حسنى مبارك لليابان قررت الحكومه اليابانيه اهداء مصر مركز ثقافى تعليمى لتوثيق العلاقات الوديه بين مصر و اليابان و كلفت شركة نيكن سيكى (Nikken Sekkei) الاستشاريه بتصميم المبنى و الاشراف على تنفيذه، و فى اغسطس 1983 عملت وكالة جايكا اليابانيه مباحثات مع مجموعة عمل مصريه كونها وزير الثقافه المصرى وقتها عبد الحميد رضوان لتنفيذ المشروع.

فى 31 مارس 1985 حط الرئيس المصرى حسنى مبارك حجر الاساس فى ارض الجزيره فى القاهره و بدأت شركة كاجيما اليابانيه فى البنا اللى اخد تلت سنين، و خلص فى 31 مارس 1988 و اتفتح المركز يوم 10 اكتوبر 1988 و اتعملت حفلة افتتاح كبيره حضرها الرئيس المصرى و رئيس الوزرا و الوزرا و وزير الثقافه وقتها فاروق حسنى و مثقفين مصر. ما اتعزمش فى الحفله الشاعر مأمون الشناوى مؤلف "نشيد الجهاد" اللى كان نشيد الافتتاح و لا الاديب نجيب محفوظ اللى اخد جايزة نوبل فى الادب بعدها بكام يوم.




</doc>