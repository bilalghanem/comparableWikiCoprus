<doc id="86339" title="اعتقالات سبتمبر" url="https://arz.wikipedia.org/wiki?curid=86339">
اعتقالات سبتمبر

اعتقالات سبتمبر او حملة سبتمبر هى مجموعة اعتقالات سياسية عملها انور السادات رئيس مصر لقمع المعارضين لسياسته. الاعتقالات ابتدت يوم 3 لحد 5 سبتمبر 1981. حملة الاعتقالات دى قبضت على اكتر من 1536 من سياسيين ، من ايديولوجيات مختلفه، مفكريين ، مثقفيين ، كتاب ، صحفيين و رجال دين مسلمين و مسيحيين و قفل جرايد معارضه.الاعتقالات دى مكنتش موجه لتيار سياسى معين و طالت ليبراليين ، اشتراكيين ، شيوعيين ، ماركسيين و اسلاميين.السادات برر الاعتقالات دى و قال انها عشان ميديش اسرائيل حجة عشان متنسحبش من سينا و عشان يضرب التوتر الطائفى.بالرغم ان السادات قال انه حيفرج عن المعتقلين دول بعد ما الامور تهدى ، بس فضلوا فى السجون . الأزمة بسبب الاعتقالات دى زادت و كانت سبب من اسباب اغتياله على ايد الجماعات الاسلاميه المتطرفه فى حادثة المنصه.
الكاتب محمد حسنين هيكل كتب فى كتابه خريف الغضب ، ان الاعتقالات ابتدت فجر 3 سبتمبر بعد ما رجع السادات من واشنطن ، و ان الاعتقالات اللى كانت للطلبة الجامعة و الشباب من الاحزاب و التيارات السياسيه و الجامعات الاسلاميه المتطرفه كانت سهلة ، انما اعتقالات السياسيين و المثقفين الكبار و المعروفين و القيادات الدينية من المسلمين والمسيحيين كانت زى عمليات الشبه عسكريه.صافيناز كاظم قالت ان الاعتقالات دى كانت محاولة من السادات عشان يبين انه مركزه قوى و ممكن يخرس المعارضيين له ، و قالت انهم فى السجن كانوا محرومين من كل الحقوق الاساسيه و مكنتش فيه زيارات و لا جرايد و منقطعين عن العالم و ممنوع عنهم اكل ، غير اكل السجن اللى مكنش صالح للاستهلاك الآدمى.
حملة الاعتقالات دى قبضت على اكتر من 1536 مصرى ، من اشهرهم:



</doc>