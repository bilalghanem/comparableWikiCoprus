<doc id="5601" title="ايزيدورو السيفييانى" url="https://arz.wikipedia.org/wiki?curid=5601">
ايزيدورو السيفييانى

ايزيدورو السيڤييانى (‏ Isidoro de Sevilla)‏ (560 -- 4 ابريل 636) كان رئيس أساقفة سيڤييا (اشبيليه) لأكتر من سته و تلاتين سنه (599-636) و يتمتع بسمعة انه واحد من أكبر العلما من اوائل القرون الوسطى. جميع كتاب العصور الوسطى من بعده استندو لتاريخه اللى كتبه عن تاريخ هسبانيا (شبه الجزيرة الايبيرية, اللى بتضم اسبانيا و البرتغال).

فى الوقت اللى اتفككت فيه الثقافة الكلاسيكية و انتشر العنف الأرستقراطى و الامية, انشغل ايزيدورو السيڤييانى فى تحويل الملكية الڤييثجوث الاريوسيه للكاثوليكية, سواء بمساعدة اخوه لياندر السيڤييانى و استمر بعد وفاة اخوه. و زى لياندر, ايزيدورو يعتبر من ابرز المشاركين فى مجامع توليدو و سيڤييا. التشريعات اللى نجمت عن المجامع دى بيعتبرها المؤرخين ان ليها تأثير مهم على بدايات حكومة تمثيلية.

ايزيدورو اتولد فى كارتاخينا (اسبانيا), أسرته كانت ليها نفوذ,و كان لهم دور فعال فى السياسة و الدين. اخوه الاكبر,لياندر السيڤييانى كان سلفه المباشر كرئيس أساقفة سيڤييا, اخوه الاصغر اتعين أسقف استيجى فى بداية عهد الملك الكاتوليكى ريكاريدو, و اخته سانت فلورنتينا كانت راهبه.

موسوعة الاصول (Etymologiae) هى موسوعه جمعها ايزيدور فى أواخر حياته, و بناء على الحاح من صديقه بروليو اسقف ساراجوسا.

ايزيدور كتب فى Etymologiae إن الارض مدوره لكن الكتاب كان له معنى غامض و ممكن يتفهم إن ايزيدور قصد إن الارض على شكل قرص, كتابات ايزيدور التانيه وضحت إن ايزيدور قصد يقول إنه إعتبر إن الارض على شكل كوره (كرويه).


</doc>