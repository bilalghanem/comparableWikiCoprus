<doc id="3101" title="عبده الحامولى" url="https://arz.wikipedia.org/wiki?curid=3101">
عبده الحامولى

عبده الحامولي ( طنطا، 1845- اتوفى 12 مايو1901 ) سيد المغنيين و الملحنين المصريين فى القرن 19. كان اول واحد يطلع الغنا المصري من حالة الجمود، فقبله كان الغنا المصري عباره عن الموشحات و القدود العربيه اللى دخلت مصر فى القرن 17 و عششت فيها. عبده الحامولي زار تركيا و اعجب بمزيكتها ، فابتدى يمزج احسن المقامات و النغمات التركيه بالغنا المصري فطلع اعمال بديعه فريده. ألحانه ماكانش سهل تقليدها ، و كان التخت بتاعه مدرسه عمليه للألاتيه و المرددين.

لعبده الحامولي الحان كتيره لسه موجوده بعد ما اتحفظت زمان على اسطوانات. اتجوز المغنيه المظ و اسمه إرتبط بيها. لما اتوفى نعاه الشاعر احمد شوقى.

قدمت السينما المصريه فى الستينات فيلم اسمه "المظ وعبده الحامولى " قام ببطولته المطرب عادل مأمون فى دور عبده الحامولى.

شخصيات مصريه مشهوره


</doc>