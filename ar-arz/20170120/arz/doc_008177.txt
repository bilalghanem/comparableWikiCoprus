<doc id="4190" title="رافاييل نادال" url="https://arz.wikipedia.org/wiki?curid=4190">
رافاييل نادال

رافاييل نادال ("Rafael Nadal Parera" ‏ ) (من مواليد 3 يونيه 1986) لاعب تنس اسبانى محترف , كان فى المركز رقم 1 على العالم تلات مرات أبل كده من اكتوبر 2013 ليوم 7 يوليه 2014 و من يوم 18 اغسطس 2008 ليوم 5 يوليه 2009 و من يوم 7 يونيه سنة 2010 ليوم 1 يوليه 2011. و كسب اربعتاشر بطوله من البطولات الاربعه الكبيره فى التنس <ref name="BBC 5/06">BBC French Open: Rafael Nadal beats Roger Federer to win title</ref> كسب بطولة الفردى للرجاله فى بطولة ويمبلدون مرتين سنة 2008 و سنة 2010 و بطولة امريكا المفتوحه للتنس مرتين سنة 2010 و سنة 2013 و بطولة استراليا مره سنة 2009 و بطولة فرنسا تسع مرات 2005 و 2006 و 2007 و 2008 و 2010 و 2011 و 2012 و 2013 و 2014. رافاييل نادال كمان كسب الميدالية الدهب فى فردى التنس فى الالعاب الأولمبية 2008 و كسب الميدالية الدهب فى زوجى التنس مع مارك لوبيث فى الالعاب الأولمبية 2016. بسبب شطارته على ملاعب الطفله بيتئال عليه "ملك الطفله" ، و خلت كتير من الخبرا يعتبروه أعظم لاعب على ملاعب الطفله فى تاريخ التنس.

رافاييل نادال كسب 28 بطوله من بطولات الماسترز 1000 و ده أكبر عدد يكسبه لاعب تنس ف تاريخ اللعبه و هو اللاعب السابع فى التاريخ، و أصغر واحد فى السن يكسب الاربعه جراند سلام فى عصر التنس المفتوح ، و هو واحد من اتنين لعيبة تنس اللى كسبو على الاقل اتنين من البطولات الاربع الكبرى على تلات انواع ارضيه مختلفه (الملاعب الصلبة، والعشب، والطفله)، لأنه تانى لاعب يعمل كده بعد ماتس فيلاندر. رافاييل نادال الوحيد اللى كسب بطوله من بطولات الماسترز 1000 تمان سنين ورا بعض و هيا بطولة مونتى كارلو ماسترز.
رافاييل نادال إتولد فى ماناكور ، مايوركا، اسبانيا ابوه سباستيان نادال ، راجل اعمال يملك شركة تأمين، و شركة إزاز و مطعم والدته اسمها أنا ماريا پيريرا ست بيت و ليه أخت أصغر منه اسمها ماريا إيزابيل. رافاييل نادال إتعلم التنس على إيد عمه تونى نادال و كسب بطولة التنس الإقليمية تحت سن إتناشر سنه لما كان عنده 8 سنين . و لما كان عمره 14 سنه، طلب الاتحاد الاسباني للتنس انه يسيب مايوركا ويروح يتعلم تنس ف بارسلونا . لكن عيلته رفضت الطلب ده علشان كانو خايفين يضر تعليمه، و كمان رأى عمه تونى إنه مش محتاج يسيب مكانه علشان يكون لعيب تنس كويس. ابتدا يكسب بطولات كتير و إحترف التنس سنة 2001.

رافاييل نادال كسب اول ماتش و هو محترف لما كان عنده خمستاشر و عشر شهور فى شهر ابريل سنة 2002 نادال ساعتها كان ترتيبه 762 فى العالم ، الماتش كان قصاد اللاعب رامون دلجادو ضمن بطولات رابطة محترفين التنس ف جزيرة مايوركا ، و ده خلاه تاسع لاعب على مستوى العالم ف العصر المفتوح يكسب ماتش من ماتشات بطولات رابطة المحترفين قبل ما يكون عنده ستاشر سنه. نادال لما كان عمره 17 سنه كسب اول ماتش ليه مع السويسري روجر فيدرار ف بطولة مايامى ماسترز سنة 2004.

رافاييل نادال بييعتبر واحد من أحسن لعيبة التنس ف تاريخ اللعبه وبعد ما كان فى المركز رقم 2 على العالم بعد السويسرى روجيه فيدرر لمدة 160 اسبوع ورا بعض بقا فى المركز رقم 1 على العالم من يوم 18 اغسطس 2008 ليوم 5 يوليه 2009 .

رافاييل نادال سنة 2005 كسب بطولة روما للتنس و بطولة مدريد للتنس و بطولة مونتى كارلو للتنس لأول مره,و كان أول لاعب يكسب بطولة فرنسا المفتوحه ف أول مره يلعبها من أيام السويدى ماتس ڤيلاندر لما كسبها سنة 1982. رافاييل نادال غلب ماريانو پويرتا ف فاينال فرنسا المفتوحه 6–7 6–3, 6–1, 7–5

رافاييل نادال سنة 2006 كسب بطولة مونتى كارلو و بطولة فرنسا المفتوحه للمره التانيه.
رافاييل نادال سنة 2007 كسب بطولة مونتى كارلو و بطولة فرنسا المفتوحه للمره التالته

رافاييل نادال سنة 2008 كسب بطولة مونت كارلو و بطولة فرنسا المفتوحه للمره الرابعه و كسب بطولة الفردى للرجاله فى بطولة ويمبلدون لأول مره بعد ما غلب فيديرار ف الفاينال. ماتش فاينال ويمبلدون 2008 بين نادال و فيديرار بيعتبر أعظم فاينال بطولةعمر الزيني ابن شرموطة ويمبلدون ف تاريخها، و إتوصف إنه أعظم ماتش ف تاريخ التنس . رافاييل نادال كمان كسب الميدالية الدهب فى فردى التنس فى الالعاب الأولمبية 2008 .

يوم 18 اغسطس سنة 2008 رافاييل نادال وصل للمركز الاولانى على العالم

رافاييل نادال سنة 2009 غلب فيدرر ف فاينال بطولة استراليا المفتوحه ف ماتش من خمس مجموعات علشان يكون اول إسبانى يكسب بطولة استراليا. و كسب بطولة مونت كارلو لخامس مره. لكن بسبب الاصابه رافاييل نادال خسر المركز الاولانى على العالم يوم 5 يوليه 2009

رافاييل نادال سنة 2010 كسب بطولة مونت كارلو لسادس مره و كسب بطولة فرنسا المفتوحة لخامس مره و بطولة ويمبلدون لتانى مره و كسب بطولة أميركا المفتوحة لأول مرة فى تاريخه علشان يكون سابع لاعب يكسب كل الاربع بطولات الكبيره.

رافاييل نادال سنة 2011 كسب بطولة مونت كارلو لسابع مره و كسب بطولة فرنسا المفتوحة لسادس مره

رافاييل نادال سنة 2012 كسب بطولة مونت كارلو لتامن مره و كسب بطولة فرنسا المفتوحة لسابع مره

رافاييل نادال سنة 2013 انسحب من بطولة استراليا المفتوحة بسبب فيروس ف المعده. بس كسب عشر بطوات بعد كده. كسب بطولة مدريد لتالت مره كسب بطولة روما ف التنس لسابع مره و بطولة انديان ويلز و كمان كسب بطولة فرنسا المفتوحة لتامن مره و بعدين كسب بطولة كانادا المفتوحه ف التنس بعد ما غلب ميلوش راونيتش ف الفاينال و كسب بطولة سينسيناتى المفتوحه ف التنس و كسب بطولة امريكا المفتوحه لتانى مره ف سبتمبر.

رافاييل نادال سنة 2014 كسب بطولة قطر ف يناير و بطولة ريو ف فبراير. ف مايو رافاييل نادال كسب بطولة مدريد بعد كى نيشيكورى ما انسحب من الماتش ف المجموعه التالته بسبب الاصابه . و كسب بطولة فرنسا المفتوحة لتاسع مره ف شهر يونيه. رافاييل نادال خسر المركز الاولانى على العالم يوم 7 يوليه 2014 بعد ما خسر ف دور ال16 ف بطولة ويمبلدون.

رافاييل نادال سنة 2015 خسر ف بطولة فرنسا المفتوحه ف دور التمانيه بس كسب تلات بطولات ، بطوله من سلسلة 500 و بطولتين من سلسلة 250

رافاييل نادال سنة 2016 كسب بطولة مونت كارلو و بطولة بارسلونا لتاسع مره و كسب الميدالية الدهب فى زوجى التنس مع مارك لوبيث فى الالعاب الأولمبية


رافاييل نادال و روجر فيديرار لعبو 33 ماتش ضد بعض نادال كسب 23 و روجر فيديرار كسب 10 . , ماتش فاينال ويمبلدون سنة 2008 بين نادال و فيديرار بيعتبر احسن ماتش ف تاريخ التنس 

رافاييل نادال و نوڤاك ديوكوڤيتش لعبو 49 ماتش ضد بعض نادال كسب 23 و ديوكوڤيتش كسب 26 اول ماتش بينهم كان سنة 2006 و كسبه نادال.

رافاييل نادال و اندى موررى لعبو 24 ماتش ضد بعض نادال كسب 17 و موررى كسب 7 . و كان مفروض يلعبو ماتش ف بطولة مايامى سنة 2012 لكن نادال انسحب بسبب إصابه .

رافاييل نادال واحد من خمس رجاله بس اللى كسبو بطولات من الاربع البطولات الكبار على تلات انواع ارضيه مختلفه (الملاعب الصلبة، والعشب، والطفله) الاربعه التانيين هما جيمى كونورز ، اندريه اجاسى ، ماتس ڤيلاندر ، و السويسري روجيه فيدرر . ماتس ڤيلاندر ڤيلاندر هو اول واحد من اتنين لعيبة تنس اللى كسبو على الاقل اتنين من البطولات الاربع الكبرى على تلات انواع ارضيه مختلفه (الملاعب الصلبة، والعشب، والطفله)، و تانى لاعب يعمل كده بعده هو رافاييل نادال.من الاخر هوا لعيب فشيخ

رافاييل نادال واحد من اربع لعيبة تنس فى عصر التنس المفتوح كسبو بطولات الجراند سلام الاربعه الكبيره و واحد من تلاته (مع روجر فيديرار و اندريه اجاسى) كسبوهم على الملاعب الرملية و العشب و الملاعب الصلبة.

لما كسب فرنسا المفتوحة 2014 ، نادال كان الوحيد اللى كسب ع الأئل بطولة جراند سلام فردى رجاله واحده كل سنه لمدة عشر سنين ورا بعض و فيه لعيبه اللى كسبو بطولة جراند سلام فردى رجاله واحده كل سنه تمان سنين ورا بعض هما بيورن بورج ، بيت سامبراس ، و السويسرى روجر فيدرار . رافاييل نادال هو اول لاعب اسپانى يكسب استراليا المفتوحة و تانى لاعب اسپانى يكسب بطولة ويمبلدون والولايات المتحدة المفتوحة.

رافاييل نادال كسب 69 بطوله فردى منهم 14 جراند سلام و 28 بطوله ماسترز 1000 و 17 بطوله من بطولات سلسلة 500 و 9 بطولات من بطولات سلسلة 250 و كان فى فريئ اسبانيا فى كاس ديڤيس لما كسب كاس العالم فى التنس سنة 2004 و سنة 2008 و سنة 2009 وسنة 2011.

نادال شارك ف تايلاند ف مشروع "مليون شجرة للملك" ، و غرس شجرة تكريم لجلالة الملك بوميبول أدولياديج فى زيارة ل هوا هين خلال زيارته عشان يلعب ف بطولة تايلاندا المفتوحه سنة 2010 ، و قال "بالنسبة لى ده شرف كبير أنى أكون جزء من المشروع ده و عايز أهنى الشعب التايلاندى وأهنى الملك و أتمنا كل التوفيق للفكره . دى فكره لطيفه جدا".
مؤسسة رافا نادال إبتدت ف نوفمبر 2007، و كان العرض الرسمى ف فبراير 2008، ف نادى ماناكور للتنس ف مايوركا، اسبانيا. و بتركز المؤسسة على الشغل الاجتماعى ومساعدات التنميه و بالخصوص ف مجال الطفوله و الشباب. مامة نادال، آنا ماريا باريرا، هيا رئس مؤسسة رافا نادال الخيريه و باباه سيباستيان هو نايب الرئيس.




</doc>