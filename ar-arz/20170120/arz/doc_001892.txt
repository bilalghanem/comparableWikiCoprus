<doc id="81493" title="نبيل فاروق" url="https://arz.wikipedia.org/wiki?curid=81493">
نبيل فاروق

نبيل فاروق (9 فبراير 1956) ، كاتب مصري معروف مشهور بالادب البوليسي والخيال العلمي. عمل مجموعة روايات كبيرة اوى كانت فى شكل قصص جيب واتعامل مع مؤسسات نشر مختلفة اكترهم الموسسة العربية الحديثة عمل سلاسل قصصية من اشهرها ملف المستقبل، ورجل المستحيل، وكوكتيل 2000. رواياته قابلت نجاح كبير عند المصريين و العرب بالذات الشباب والمراهقين.
اتولد فى 9 فبراير سنة 1956م فى مدينة طنطا ، كبر فى عيلة من الطبقة المتوسطة. بعد ما اخد شهادة الثانوية العامة راح لكلية الطب فى طنطا واتخرج منها بدرجة بكالوريوس فى الطب والجراحة سنة 1980. فى 2 مارس 1982، سافر لقنا فى دورة تدريبة لمدة شهرين، وبعد ما نجح فى الامتحان الإداري سافر لأبو دياب عشان يبدأ شغله كدكتور . فى سنة 1985، اتجوز الدكتورة ميرفت راغب، وخلف منها اطفاله الثلاثة: شريف، ريهام ونورهان. وبعد ما نجت سلسلة رجل المستحيل و ملف المستقبل ، اعتزل الدكتور مهنة الطب عشان يتفرغ للكتابة كمهنته الرئيسية، وسافر للعيش فى منشية البكري بمحافظة القاهرة فى أغسطس سنة 1990

دكتور نبيل فاروق بيحب تنس الطاولة و بيتفرج على كتير من الافلام السينمائية العربية والأجنبية، وبيففضل افلام الخيال العلمى الراقية بالذات التي فيها نظرة فلسفية خاصة او نظرة اجتماعية صادقة. دكتور نبيل فاز بالكتير من الاصحاب والعلاقات سواء فى إدارة المخابرات المصرية او غيرها من المؤسسات الحكومية والطبية والعلمية والأدبية.
بدأ نبيل فاروق اهتمامه بالقراية من طفولته، وكان والده بيشجعه على كده. بدأ محاولات الكتابة فى المدرسة الإعدادية. وانضم لجماعة الصحافة والتصوير والتمثيل المسرحي فى المدرسة الثانوية. قبل تخرجه من كلية الطب بسنة واحد اخد جايزة من قصر ثقافة طنطا عن قصة "النبوءة"، وده فى سنة 1979، والي بقت بعد كدة القصة الأولى فى سلسلة كوكتيل 2000.

بداية التحول الكبير فى حياة نبيل فاروق الادبية كانت فى سنة 1984 لما اشترك بمسابقة للمؤسسة العربية الحديثة بمصر و كسب بجايزتها عن قصته اشعة الموت والي اتنشرت فى العام الى بعده كأول عدد من سلسلة ملف المستقبل.

فى نفس الفترة برضه ، كانت علاقة نبيل فاروق بإدارة المخابرات المصرية اتعمقت بشكل كبير، و ده سمحله بمقابلة ضابط مخابرات مصري، اخد منه شخصية "أدهم صبرى" فى سلسلة رجل المستحيل اللى نجحت جامد .

فى شهر اكتوبر سنة 1998، فاز الدكتور نبيل فاروق بالجائزة الأولى فى مهرجان ذكرى حرب اكتوبر عن قصة "جاسوس سيناء: أصغر جاسوس فى العالم". ومن مدة، قام قسم دراسات الشرق الأوسط فى جامعة فرجينيا الامريكية بعمل موقع خاص للدكتور نبيل فاروق.

نبيل فاروق بيكتب صفحتين بشكل شهرى بمجلة الشباب القومية (مملوكة لمؤسسة الاهرام الصحفية الحكومية) منذ اكثر من 10 سنوات و بيكتب بشكل أسبوعى بجرنال الدستور (المصرية-مستقلة-ليبرالية) الاصدار الثاني.

شارك فى مجلة (الاسرة العصرية) ومجلة (الشباب) وملحق (صبيان وبنات) الى بيتعمل مع صحيفة (أخبار اليوم)، ومجلة (باسم). و تختلف المشاركات دى ما بين الحلقات المسلسلة لخفايا عالم المخابرات وقصصه الحقيقية، لحد المقالات العلمية بكل انواعها.
اتعمله له ضمن المؤسسة العربية الحديثة:



</doc>