<doc id="16344" title="مالمو" url="https://arz.wikipedia.org/wiki?curid=16344">
مالمو

مالمو ( Malmö, ‏ ) مدينه سويديه فى جنوب السويد. وهى تالت اكبر مدينه فى السويد بعد ستوكهولم وجوتنبرج, وكمان هى مركز بلدية مالمو ("Malmö kommun") ومحافظة سكونيه ("Skåne").

وكمان اراضى مدينة مالمو بتبقى موجوده فى بلدية مالمو وبلديه تانيه اسمها بلدية برلوڤ ("Burlövs kommun"). مجموع السكان فى منطقة مالمو الحضريه كان 258020 انسان نهاية سنة 2005. وكان منهم 9108 فى برلوڤ.

"مالمو الكبرى" بتبقى وحده من اصل تلات مناطق فى السويد المعترف فيها رسميا انها منطقه احصائيه حضريه (انجليزى: Metropolitan area). "مالمو الكبرى" من سنة 2005 بتتكون من بلدية مالمو و 11 بلديه تانيه فى جنوب غرب سكونيه. عدد سكان مالمو الكبرى فى 30 يونيه 2008 كان 628,388 انسان.

البلديات اللى تابعه لمالمو:

لوند التابعه لمالمو عدد سكانها بيزيد عن 100,000 انسان, وكمان فيها وحده من اكبر الجامعات فى السويد وهى جامعة لوند (Lunds universitet). عشان كده لوند بتشكل مع مالمو محور الاقتصاد والتعليم فى جنوب السويد.

مالمو وحده من اكبر الدول الصناعيه فى اسكندناڤيا, وما قدرتش تتكيف مع مجتمع ما بعد الصناعه (Post-industrial society). ومن داك الوقت. مالمو بقت مدينه جديده, فيها كتير من التطورات المعماريه, وبتجيب شركات تكنولوجيا المعلومات والتكنولوجيا الحيويه عندها, وكمان الطلاب عشان يدخلو فى جامعة مالمو.

مالمو فيها ساحات ومبانى تاريخيه, وهي كمان المركز التجارى لغرب سكونيه. فى سنة 1998 تاسست جامعة مالمو ("Malmö högskola"). ومالمو دلوقتى بتركز على التعليم والفنون والثقافه.

مالمو فازت بالمركز الرابع فى مسابقه (15 مدينه خضره) بتاع مجلة (Grist Magazine) سنة 2007.
اطر اوريسندتراينز ("Oresundtrains") بيوصل بين مالمو وكوپنهاجن (لحد مطار كوپنهاجن) كل 20 دقيقة. كمان اطر X 2000 بيوصل من ستوكهولم وجوتنبورج وكالمار لمطار كوپنهاجن.

ومالمو بتعتمد على مطار كوپنهاجن الدنماركى فى الرحلات الدوليه. وكمان مالمو ليها مطار خاص بيها وهو مطار مالمو ("Malmö flygplats") وهو بعيد عن مطار كوپنهاجن حوالين 47 كم. وفى تعاون موجود بين المطارين فى الحالات الطارئه زى الضباب. والمطار ده بيستخدم عشان الرحلات الرخيصة، والرحلات الداخليه فى السويد. والمطار ده خامس اكتر مطار مزدحم فى السويد.
مالمو ليها مينائين عشان الصناعة. واحد منهم لسه بيستخدم وهو اكبر مينا لتوريد العربيات فى الدول الاسكندناڤيه.

مالمو ليها مينائين عشان الصناعة. واحد منهم لسه بيستخدم وهو اكبر مينا لتوريد العربيات فى الدول الاسكندنافيه.

"بلدية مالمو" ( Malmö kommun او Malmö stad) مقرها موجود فى مدينة مالمو. و وحده اداريه محدوده بحدود جغرافيه, وبتحتوى على مدينة مالمو ("Malmö stad") والمناطق القريبه منها. عدد سكانها 276,244 انسان, متقسمين على تمان مناطق حضريه:


منطقة مالمو الحضريه (Malmö urban area - Malmö tätort) فيها 258,020 ساكن (احصاء 2005. وبيتكون منطقة البلديه وكمان منطقة ارلوڤ (Arlöv) القريبه منها وهى منطقه صغيره موجوده فى بلدية برلوڤ.

البلديات دول (مالمو وبرلوڤ) بيشملو مناطق صغيره تانيه والمناطق الريفيه والضواحى زى اوكسى واوكارپ.

بعد سنة 1971 مالمو كان فيها 265,000 انسان. لكن العدد ده نزل لـ 229,000 سنة 1985. وبعد كده إبتدا عدد السكان بيزيد وبقى ازيد من 265,000 فى احصاء 1 يناير 2003, لما كان 265,481 انسان.

وحسب المتخصصين عدد السكان حيزيد اكتر وحيوصل لحوالين 301,600 سنة 2013 . 30% من سكان مالمو اتولدو بره السويد وحتى من غير حساب المهاجرين من الجيل التانى, مالمو بتبقى اكتر مدينه بتستبقل المهاجرين حسب مساحتها الصغيره.
المجموعات الاكبر من المهاجرين جو مالمو من:


من سنة 2005, كانت نسبة مالمو من بين المدن السويديه هى تالت اعلى مدينه من السكان المولودين فى الخارج واكتر من اى بلديه تانيه فى السويد.
. وسنة 2007 كان فى مالمو حوالين 171 جنسيه.

مجلس مدينة مالمو اصدر قرار بيسمح للستات بالسباحه فى الپلاچات العامه فى مالمو من غير غطا صدر عشان حقوق المرأه.

وكمان لجنة الرياضة والترفيه ناقشت اقتراحا تحت عنوان "الست فى السباحه لازم تلبس هدوم السباحه كلها, ولبس الحته الفوقيه كمان", لكن فى النهايه قرروا ان الجميع لازم يلبس هدوم السباحه, لكن تغطيه الصدر مش لازم.

جورنال (Sydsvenska Dagbladet) اللى تأسس سنة 1870, كان من سنة 2000 اول جورنال يومى حجمو كامل وبيتطبع فى مالمو. وكمان الجورنال ده بيبقى واحد من اكبر ارباب العمل فى مالمو. وليه متوسط تدوال حوالين 130000. غير الجورنال ده فى شوية شركات اعلاميه تانيه فى مالمو (زى City, Rodeo, Metro و Nöjesguiden), وكمان موجود قناة سكونيه الارضيه واذاعات تانيه. ودول بيغطو مالمو وكل مناطق سكونيه.

النادى الاكتر شعبيه فى مالمو فى كورة القدم هو نادى مالمو اف اف ("Malmö FF") فى اعلى مستوى فى الدورى السويدى ("Allsvenskan"), والنادى ده فاز بالدورى 18 مره وده بيخليه اكتر نادى سويدى يفوز بالدورى. وافضل مستوى ليهم كان فى السبعينيات والتمانينيات فهم فازو بالدورى مرات ورا بعض. سنة 1979 وصولو لنهاية الكأس الاوروپى (دلوقتى بيسموه دورى ابطال اوروپا). وبعديها جت سنوات ما فاز فيها النادى بأي دورى او كأس لحد سنة 2004 لما فازو بالدورى مره تانيه. كمان النادى ده هو المكان اللى ابتدا فيه زلاتان ابراهيموڤيتش احترافو فى كورة القدم. مالمو كانت مدينه من اربع مدن بيستضيفوا بطوله UEFA تحت-21) اللى كانت بتيتضيفها السويد, وكمان مالمو استضافت الفاينال ماتش.

تانى اشهر فريق فى مالمو هو مالمو ريدهاوكس (Malmö Redhawks), وهو نادى هوكى جليد. والنادى ده بيلعب فى ملعب جديد اتبنى للنادى وهو مبنى مالمو ارينا ("Malmö Arena").

مالمو كمان ليها فريق بيسبول خاص بيها مالمو پايلوتس ("Malmö Pilots"), ومعناه طيارين مالمو. والاسم ده جا من المقر القديم بتاع النادى اللى كان فى مطار بولتوفتا ("Bulltofta Airfield"). ودلوقتى النادى موجود فى منطقة ليمهامنزفيلتيت ("Limhamnsfältet").

مالمو كمان ليها فريق كورة قدم امريكيه اسمو ليمهامن جريفينز ("Limhamn Griffins") اللة فاز ببطولة السويد الوطنيه فى كورة القدم الامريكيه اربع مرات: سنة 1993, 1994, 2007 و2009.

اتش كيه مالمو (HK Malmö) هو النادى بتاع كورة اليد فى مالمو. اللى بيلعب فى دورى كورة اليد (درجه اولى) فى السويد.


</doc>