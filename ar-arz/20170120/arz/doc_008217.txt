<doc id="144712" title="جزر العدرا الامريكيه" url="https://arz.wikipedia.org/wiki?curid=144712">
جزر العدرا الامريكيه

جزر العدرا الامريكيه (United States Virgin Islands) هى ارخبيل من مجموعة جزر فى البحر الكاريبى وهى تابعة لامريكا اداريا وبتتعامل زيها زي اى ولاية امريكية رغم انها معزولة عن امريكا جغرافيا ، وعاصمتها هى مدينة شارلوت امالى

بتتكون من اربع جزر رئيسية هى : سانت كروا و سانت توماس و سانت جون و ووتر ايلاند ده غير مجموعة جزر صغيرة ، مساحتها الاجمالية 346.36 كيلو متر مربع وعدد سكانها 109750 نسمة .

جزر العدرا الامريكيه كانت فى الاول محتلة من قبايل السيبوني و الكاريب و الاراواك ، واللى سماها بالاسم ده كان كريستوفر كولومبوس فى رحلته ليها سنة 1493 نسبة للقديسة أورسولا واتباعها العذراوات .

وفى التلات قرون اللى بعد كده كانت الجزر دى تحت سيطرة اكتر من دولة اوروبية زى المملكه المتحده و فرنسا و اسبانيا و نيديرلاند و مالطا و الدنمارك . وفى سنة 1917 اشترتها امريكا من الدنمارك بمبلغ 25 مليون دولار امريكانى ، ومن سنة 1927 بقى من حق سكان الجزر دى الحصول على الجنسية الامريكية .


</doc>