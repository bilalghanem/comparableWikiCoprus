<doc id="27578" title="ليلة حب" url="https://arz.wikipedia.org/wiki?curid=27578">
ليلة حب

ياللي عمرك ما خلفت معاد فى عمرك

الليلة دى غبت ليه؟ حيرنى أمرك

اخرك أيه عنى

مُستحيل الدنيا عنى تأخرك

بالأمل مستنى
سهران تجينى يا حياتى واسهرك

تعالى .. تعالى .. تعالى ...
تعالى حب العمر كله نخلصه حب الليله دي

تعالى .. تعالى .. تعالى ...
تعالى شوق العمر كله نعيشه م القلب الليله دي

ما تخليش أشواقنا لبكره

ما تخليش فرحتنا لبكره

كأن اول ليله للحب الليلادي

يا حبيبى ونبض قلبى ونور حياته
يا أبتسام ليلي وخياله وذكرياته

هديت الدنيا هنا واتلهفت لك

كلها معايا هنا اتلفتت لك

الربيع الورد النبع اللى جاري

النسيم الحلّو الليل اللى ساري

كلهم ويايا أهم مستنين

كلهم يا حياتى لك متشوقين

لحبايبك دول ولقلبى أنا

لليالى الشوق ونداها لنا
ما تعذبناش

ما تشوقناش

وتعالى نعيش فرحتنا هنا

تعالى حب العمر كله نخلصه حب الليله دي

تعالى شوق العمر كله نعيشه م القلب الليله دي

ما تخليش أشواقنا لبكره

ما تخليش فرحتنا لبكره

كأن اول ليله للحب الليله دي

لوكل حب ف كل قلب اتجمعوا أنا حبى أكتر

ويايا وانت بعيد ويايا

خيال وشوق بيزيد ويايا

كل شىء حوالي بيفكرنى بيك

كل نور ف عيني فيه ضحكة عنيك

آدى ابتسامتك يا حبيبي وانت غايب ع الشموع

وآدى الشموع اللى ابتسامتك نورت فوقها الدموع

آدى خطوتك آدى همستك آدي ضحكتك

آدى انت كلك نورك وضلك ورقتك

تعالى للأحلام للحب للالهام

وقد ما يحلالنا نسهر وغيرنا ينام

تعالى حب العمر كله نخلصه حب الليله دي

تعالى شوق العمر كله نعيشه م القلب الليله دي

ما تخليش اشواقنا لبكره

ما تخليش فرحتنا لبكره

كأن اول ليله للحب الليله دي

ياللى فايت لى الليالى الحلوه والذكرى الجميله

ياللى ويايا بحنانك تحيى أمالى العليله

انت ويايا فى خيالى الليله دي وكل ليله

فى المكان ده يا حبيبى

ياما جينا وياما ضمتنا الليالى

فى المكان نفس المكان ده

ياما طرنا ف العلالى الليله دي

يا حياة روحى هنا ف نفس المكان

جيت أنا وشوقى وقلبى والحنان

جينا نستناك جينا نترجاك

جينا نفرش بالأمل سكه خطاك

ومهما غبت على حتجينى بعد شويه

آخد ايديك فى ايديه واحضن عينك بعنيه

ونعيشها ليله عمر بكل عمر الدنيا

ليستة اغانى ام كلثوم


</doc>