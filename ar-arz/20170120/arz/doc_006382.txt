<doc id="16443" title="طربوش" url="https://arz.wikipedia.org/wiki?curid=16443">
طربوش

الطربوش غطا للراس استخدم فى مصر و تركيا و بلاد المغرب العربي. اصل الاسم فارسى " سرپوش " و هو لفظ متركب من كلمتين معناه غطا راس : " سر " و معناها راس ، و " پوش " و معناها " غطا ". اتغيرت السين بالطا مع استعمال الكلمه مع مر الزمن. فى النص الاولانى من القرن العشرين لبس الطربوش ما كانش مجرد تغطية الراس و بس لكن كان كمان رمز للثقافة و العقليه. حصلت فى مصر خلافات فى مصر بخصوص استعمال الطربوش و البرنيطه. التقليديين المؤيدين لحكم الترك العثمانليه كانو بينادو بلبس الطربوش بعكس المتطورين اللى كانو بيميلو للثقافه الغربيه و شايفين ان مصر مش حا تطور و تتقدم الا بالأخد بعلوم و ثقافة الغرب. مع مرور السنين اختفى الطربوش تقريباً من حياة المصريين.

الطربوش وصل تركيا من المغرب و إتمنع لبس الطربوش فى تركيا سنة 1925

الطربوش وصل مصر من توركيا و جمال عبد الناصر منع لبس الطربوش بعد ما كان إلزاميا مفروض على الموظفين و طلبة المدارس والجامعات و العساكر.


</doc>