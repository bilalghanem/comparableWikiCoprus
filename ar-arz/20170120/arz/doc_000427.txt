<doc id="18876" title="سلطه تشريعيه" url="https://arz.wikipedia.org/wiki?curid=18876">
سلطه تشريعيه

السلطة التشريعية (‏ Legislature; ‏‏ Pouvoir législatif)‏ هى واحدا من السلطات التالته , اللى هما السلطه تنفيذيه او الحكومه والسلطه قضائيه اللى بتكون دولة. السلطه التشريعيه بتتكون من برلمان المفروض فى نظام ديموقراطى ماشى على نظام اليبراليه ان الناس هما اللى ينتخبوا اعضاء البرلمان دول , دلوقتى فى مصر البرلمان المصرى اسمه مجلس الشعب , فى امريكا بيتسمى الكونجرس , كل بلد بتدى اسم للبرلمان بتاعها. اعضاء البرلمان دول او السلطه التشريعيه المفروض يصوتوا على قوانين و قرارات الدولة و المفروض يراقب تصرفات الحكومه و الوزرا والمسؤلين ويحاسبهم بما انهم المفروض الشعب منتخبهم انهم يدفعوا عن حقوقه و يراعوا مصالحه. السلطه التشرعيه هى اللى بتصدق على دستور الدولة و ممكن تعمل مشروع قانون اللى هو دستور جديد او تعديل فى الدستور القديم. من حق السلطه التشريعيه لو وصلت حققت اغلابيه معينه فى تصويت مع تجاوزات للحكومه انها تشيل الحكومه او وزير او حتى رئيس الجمهوريه ودى حاجة بتتسمى سحب ثقه يعنى الشعب سحب الثقه رسمى من حكومته او رئيسه. الليبراليه و الديموقراطيه من اهم مبدئها الفصل بين السلطات التالته ( السلطه التشريعيه و السلطه تنفيذيه و السلطه قضائيه و ان محدش يتحكم فيهم هما التلاته ويبقى ديكاتور وان كل سلطه فيهم تمشى بنظامها اللى المفروض يكون استقرار و تقدم البلد وحرية المواطنين بتوعها.


</doc>