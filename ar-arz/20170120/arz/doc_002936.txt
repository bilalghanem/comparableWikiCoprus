<doc id="13751" title="البيرونى" url="https://arz.wikipedia.org/wiki?curid=13751">
البيرونى

ابو الريحان محمد ابن احمد بيرونىالمشهور بـ (البيرونى) ( مدينة خوارزم ، خراسان (توركمينيستان دلوقتى)، 5 سبتمبر 973 - غزنه (افغانيستان دلوقتى )، 13 ديسمبر 1048 )
كان فيلسوف و عالم ایرانى و واحد من اهم العقول فى زمنه و شخصيه مرموقه كان ليها دور كبير فى الفكر الاسلامى فى العصور الوسطى. البيرونى كان عنده معرفه بعدد كبير من اللغات اللى كانت منتشره ايامه زى التوركى و الفارسى و العبرى و السانسكريتى و السيريانى بالاضافه للعربى اللى كتب بيه معظم اعماله.غطى البيرونى بمؤلفاته عدد كبير من المعارف و العلوم و نبغ بشكل مخصوص فى الفلك ، الرياضيات ، علم قياس الزمن ، الفيزيا ، الطب ، و التاريخ .
اتواصل البيرونى مع الفيلسوف العظيم ابن سينا و حوالى سنة 1017 زار الهند و اهتم بدراسة حضارتها و ثقافتها و فى الاخر استقر فى مدينة غزنه فى افغانيستان و تناه هناك لحد اما مات. البيرونى كان مسلم شيعى بس كانت كمان عنده ميول لا-ادريه (اجنوستيه).

من اشهر الاعمال اللى كتبها البيرونى : الاثار الباقيه ، التفهيم ، القانون المسعودى ، تاريخ الهند و كتاب الصيدله.


</doc>