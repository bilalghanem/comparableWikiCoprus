<doc id="13550" title="مصطفى العقاد" url="https://arz.wikipedia.org/wiki?curid=13550">
مصطفى العقاد

مصطفى العقاد ( حلب ، سوريا ، 1 يوليه 1930 - عمان ، الاردن ، 11 نوفمبر 2005 ) ، مخرج و منتج كبير من اصل سورى ، اخرج فيلم " الرسالة " و فيلم " عمر المختار " لخلق حوار متحضر بين العرب و المسلمين و الغرب. لكن حياته انتهت فى عمان فى الاردن و هو بيحضر فرح فى اوتيل بعد ما اتفجر و كانت فيه واحده عربيه دخلت صالة الفرح لابسه حزام ناسف عشان تفجر المعازيم. فى الانفجار إتقتلت " ريما " بنت مصطفى العقاد طوالى و اتجرح هو و اتوفى بعدها بيومين فى المستشفى.

مصطفى العقاد حب السينما من صغره و قرر انه يسافر امريكا عشان يتعلم فن السينما فى هوليوود فسافر امريكا و درس السينما و استقر هناك لمدة تلاته و عشرين سنه لغاية ما راح الأردن عشان يحضر فرح صاحب ليه فى اوتيل جراند حياة - عمان و هناك اتفجرت الصاله بالمعازيم فى عمليه انتحاريه و اتقتلت ناس كتيره كان مصطفى العقاد من ضمنهم.

مصطفى العقاد كان بيحضر فيلم عن صلاح الدين الأيوبى يخاطب بيه الغرب عن " التسامح الاسلامى " و قال عنه قبل ما يتفجر هو و بنته : " صلاح الدين يمثل الاسلام تماما. الآن، الاسلام يصور كدين إرهابي. حصل الدين كله على هذه الصورة بسبب وجود عدة مسلمين ارهابيين ".


</doc>