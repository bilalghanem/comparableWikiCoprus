<doc id="16149" title="شيراز" url="https://arz.wikipedia.org/wiki?curid=16149">
شيراز

شيراز (, )‏ مدينه من المدن الايرانيه الكبيره. وهي مركز محافظة فارس. وفي احصاء سنة 2006 كان سكان شيراز 1,204,882 انسان. وهي سادس اكبر مدينه فى ايران بعد طهران ومشهد واصفهان وتبريز وكرج.
وشيراز موجوده فى نص ارض محافظة فارس، ومرتفعة 1486 متر عن الارض. وهي موجوده فى منطقة جبال زاجروس ( کوهستانی زاگرس) وجو شيراز جو لطيف اوي. وجوها افضل من المناطق القريبه منها زي يزد وخوزستان. وغرب شيراز موجود جبل دراك (کوه دراک). شمال شيراز موجوده جبال بمو، جبل سبزپوشان، ‌جبل چهل‌مقام و جبل باباکوهی والجبال دى تابعه لجبال زاجروس. وكانت مساحة شيراز 178.891 متر مربع.

اسم شيراز في الكتب والاوراق التاريخيه مختلف وليه اكتر من اسم زى «تیرازیس»، «شیرازیس» و «شیراز». وكمان شيراز يسموها دار العلم وشهر راز واصل مكان مدينة شيراز كان فى قلعة ابونصر. وكانت شيراز عاصمة لايران فى زمان شوية دول تاريخيه زي الدوله الصفاريه ( صفاریان). الدوله البويهيه ( بوییان) والدوله الزنديه ( زنديان).

اسم شيراز قديم اوى وكان موجود قبل اكتر من 4000 سنه. وبعض العلما شافو فى النقوش المسماريه اسم شيراز وقالوا ان الاسم موجود من حوالين سنة 2000 قبل الميلاد فى زاويه فى جنوب غرب شيراز. وبعض الاساطير الايرانيه القديمه، ان طهمورث (طهمورس) هو اللى عمل الكتابه دى، وصارت بعد كده خرابه.

اقدم نبيت فى العالم، والى بيرجع تاريخو لى حوالين 7000 سنه، اكتشف العلما انو موجود فى جرار طينيه موجوده على حدود شيراز.

وشيراز قريبه من اقدم الاماكن للحضاره الفارسيه وهى:


شيراز موجوده فى جنوب ايران وفى شمال غرب محافظة فارس. وهي كمان موجوده فى منطقه خضرا على جبال زاجروس ( کوهستانی زاگرس). ومرتفعه 1500 متر عن البحر. وشيراز بعيده عن طهران العاصمه حوالين 919 كم فى جهة الجنوب.. وفي نهر رودخانه خشك ( رودخانه خشک) بيصب فى الجزء الشمالى من المدينه وكمان فى بحيرة مهارلو ( دریاچه مهارلو) وهى بحيره مالحه بعيده عن شيراز حوالين 15 كم. مساحة السطح فى البحيره دى بتوصل لى حوالين 600 كم مربع، والبحيره ليها نهر تانى اسمو سلطان ‌آباد، سنة 2007 و 2008 كمية المايه نزلت بسبب فترة الجفاف القويه والمطار القليل.

سكان شيراز بيتكلموا فارسى و بلهجه خاصه بيهم ( لهجه شیرازی). واللهجه دى فيها 23 حرف ثابت "Consonant"

وفي التحقيققات عن حالة اللهجه الشيرازى بيقولوا ان الشيرازيين العواجيز متعودين على اللهجه دى اكتر. والستات عندهم اهتمام اكتر باللهجه الشيرازى. واللهجه الشيرازى كتب بيها شعرا فارسيين كبار زى حافظ وسعدى. اللى اثر ظهورهم على حياة سكان شيراز.

اكتر سكان شيراز مسلمين. وكانت فى نسبه كبيره من اليهود الى هاجروا لى امريكا واسرائيل. ودلوقتى فى شوية يهود عددهم 4000 يهودى.

بسبب التبشير المسيحي ( تبلیغاتی مسیحی) فى ايران. بقى فيه شويه مسيحيين پروتستانتيين يعيشوا فى شيراز.
ودلوقتى فى شيراز كنيستين يشتغول بفعاليه. الاولانيه الارمنيه والتانيه كنيسه انجليليه.
شيراز معروف بانها مدينة شعرا ومنها اكبر شاعرين بالفارسى وهمه حافظ وسعدى اللى شيراز مديونه ليهم فى الحقيقه.
ومعروفه شيراز كمان بالنبيت ( شراب)، والحدايق ( باغ) والورد ( گل) وطير العندليب ( بلبل). ومن الحدايق المشهوره فى شيراز (حديقة ارم، حديقة عفيف آباد، حديقة دلگشا، حديقة جهان‌نما)

شيراز ليها اهميه كبيره فى الشعر الفارسى. لان شيراز طلع منها شعرا كبار. وكتبو شعر عن شيراز. وكمان الحكومه الايرانيه بتهتم بالمعارض والفعاليات عن الشعر فى شيراز. وبتعمل حدايق قريبه من قبور الشعار زى حافظ الشيرازى وسعدى الشيرازى.

شيراز كانت خامس اكبر مدينه فى ايران من عدد السكان. بس كرج اللى قريبه من طهران زاد عدد سكانها بسبب الهجره الكثيفه وانها اندمجت مع طهران، خلاها تكون اكبر من شيراز. وفي احصاء سنة 2006 كان سكان شيراز 1,204,882 انسان. الى يخليها سادس اكبر مدينه فى ايران. واكتر سكان شيراز مسلمين شيعه اثنعشريه. وشوية سنه ويهود ومسيحيين وبهائيين وديانات تانيه.


مترو شيراز S.U.R.O ( متروی شیراز) مشروع ابتدت الحكومه الايرانيه تعمله مترو فى شيراز.


شيراز فيها 7 خطوط اوتوبيس. والخطوط دى بيمشى فيها 50,000 اوتوبيس. تالت اوتوبيس سريع "" فى ايران اتفتح فى شيراز سنة 2009 ودلوقتى بيشتغل على خطين. كمان فيه خطين تانيين هيتفتحوا سنة 2010. وشركة ايران خودرو هى اللى مشغله الاوتوبيسات.

جامعة شيراز ( دانشگاه شیراز) الي تأسست سنة 1946 وكانو يسموها جامعة بهلوي ( دانشگاه پهلوی). وريسها دلوقتي دكتور محمد هادي صادقي. ومن المتخرجين من الجامعه الامريكى جون ليمبرت ( John Limbert). والامريكى ریچرد فرای ( Richard Frye. فارسى: ریچارد فرای) ووزير الاتصالات الايرانى محمد سليماني ( محمد سلیمانی).

من الجامعات فى شيراز كمان جامعة شيراز للعلوم الطبيه ( دانشگاه علوم پزشکی شیراز) اللى تاسست سنة 1950. والجامعه دى إتخرج منها کامران باقری لنکرانی.

وكمان جامعة شيراز للتكنولوجيا ( دانشگاه صنعتی شیراز) وتاسست سنة 2004..

ومن الجامعات ومراكز التعليم التانيه:


تلفزيون فارس بيختص بمحافظة فارس وبيعرض برامج كتيره ومتنوعه بالفارسى. ومبنى تلفزيون فارس بيكون فى شارع جمهورى ( خیابان جمهوری) فى ساحة جام جم ( میدان جام جم) القريبه من جامعة شيراز. ومن البرامج الى بتعرضها قناة فارس:
بتتنشر فيها عدد من الجورنالات ( روزنامه) زى:

شيراز هى المركز الاقتصادى لجنوب ايران. فى النص التانى من القرن التاسع عشر حصلت تغييرات وتطويرات كتيره فى شيراز. وافتتاح قناة السويس سنة 1869 كان ليه اثر على شيراز. فبقت حركة استيراد كبيره فى جنوب ايران للبضايع الاوروبيه الرخيصة. شويةأوقات يكون الاستيراد مباشرة من اوروبا. وشويةأوقات من الهند.

والزراعين ابتدو يحصلو ارباح خياليه من اشياء ما كانتش تتزرع فى ايران. مثل الخشخاش المنوم( گل خشخاش) والتوباكو ( تنباکو) والقطن ( پنبه). وكتير من المحاصيل دى مرت على شيراز فى طريقها لى الخليج الفارسى. التجار الايرانيين عملو شبكات تسويق للمحاصيل دى لمسافات طويلة بعيده عن فارس. واسسوا التجاره دى فى مدن مومباى وكولكاتا وبورسعيد واستانبول وحتى هونج كونج.

اقتصاد شيراز بيعتمد على منتجاتها المحليه ومنها العنب والحمضيات والقطن والرز. وكمان صنايع زى السمنت والسكر والسماد والصنايع النسيجيه والصنايع الخشبيه والمعدنيه والسجاد بتنتشر فى شيراز. شيراز فيها كمان بئر نفط وهو من اهم البئر فى ايران. وشيراز مركز مهم للصنايع الالكترونيه. 53% من الاستثمار الايرانى فى الصنايع الالكترونيه كان موجود فى شيراز.

والزراعة دايما جزء رئيسي من الاقتصاد فى شيراز والمناطق الى حوالينها. كل ده بسبب ان المايه متوفره فى شيراز والمناطق الى حوالينها عكس الصحارى القريبه منها. شيراز مشهوره كمان بالورد وصنايع السجاد. زراعة العنب عشان ليها تاريخ طويل فى المنطقة. والنبيت الشيرازى كان بيتصنع فى شيراز قبل ما تصيرش الثوره الاسلاميه فى ايران. شيراز كمان اهم مدينه فى ايران فى تكنولوجيا المعلومات وصنايع الاتصالات الالكترونيات.

منطقة شيراز الاقتصاديه الخاصه ("The Shiraz Special Economic Zone - SEEZ") اتأسست سنة 2000 عشان تطوير صناعة الاتصالات والالكترونيات.

شيراز فيها عدد كبير من المجمعات زى


</doc>