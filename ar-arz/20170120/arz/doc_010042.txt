<doc id="29783" title="ميخائيل التاسع بالايولوجوس" url="https://arz.wikipedia.org/wiki?curid=29783">
ميخائيل التاسع بالايولوجوس

ميخائيل التاسع بالايولوجوس - Michael IX Palaeologos ، يونانى: Μιχαήλ Θ΄ Παλαιολόγος - ( حوالى 1277 - ثيسالونيكا، 12 اكتوبر 1320 ) ، امبراطور-مشارك شارك ابوه اندرونيكوس التانى بالايولوجوس Andronicos II فى حكم بيزنطه من سنة 1295 لحد وفاته سنة 1320. رغم جهوده فى محاربة الترك و تصديه للمرتزقه الكاتالان ماقدرش يمنع تدهور الامبراطوريه البيزنطيه.

فى سنة 1303 البيزنطيين استعانو بالمرتزقه الكاتالان اللى كان بيتزعمهم روجر دى فلور Roger de Flor اللى ابتدى يهاجم و ينهب البيزنطيين و الترك فى نفس الوقت. ميخائيل عشان يتخلص منهم دبر مؤامره قتل بيها روجر دى فلور فى القصر الامبراطورى فى ابريل 1305 ، فاتمرد العسكر الكاتالانى و لكذا سنه قعدو يهاجمو و ينهبو المناطق الريفيه فى تراقيا لغاية مامشيو على ثيسالى Thessaly.

ميخائيل التاسع اتوفى سنة 1320 قبل ابوه و بكده عمره ماحكم لوحده.


</doc>