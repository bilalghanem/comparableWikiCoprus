<doc id="19830" title="ابو الليف" url="https://arz.wikipedia.org/wiki?curid=19830">
ابو الليف

نادر انور جابر الشهير بـ " ابو الليف" , مغنى مصرى, اتولد فى سنة 1968 فى اسكندريه , اتخرج من معهد الكونسرفتوار و هناك درس مزيكا و كان بيعزف كمنجه. اتشهر جامد و اعتبروه ظاهرة بعد ما نزلت اغنية "كينج كونج" على النت و خصوصا على سايتات زى اليوتيوب و الفيسبوك, و بعدين نزل البومه بنفس الاسم "كينج كونج" و فيه 10 اغانى متنوعه. ابو الليف بيتصنف على انه مغنى مونلوج وفيه ناس بتعتبره رجع فن المونلوج فى الاغنيه اللى يعتبر اختفى من مصر من زمان, اغانيه بيبقى فيها نقد ساخر لحال المجتمع فى مصر, فيه ناس بيقولوا ان صوته حلو و حرام انه يفضل يغنى اغانى , البعض بيعتبرها سخيفة او يقول الفاظ زى "خرونج" فى اغانيه, بس فيه ناس و منهم الشاعر ايمن بهجت قمر , بيقول ان دى اللالفاظ بتتقال فى الشارع و مفيهاش مشكله.

بعد ما اتخرج من معهد الكونسرفتوار, كانت نفسه يغنى , وفعلا عمل اغنيه سينجل فى البوم ميكس فى التسعينيات, و فشل انه يدخل عالم الغنا , بسبب ان محدش رضى ينتج ليه شريط و عشان ظروفه الماديه كانت وحشه, و ملقاش شغل فى مصر فسافر على ليبيا, و هناك اتطر يشتغل شغلانات كتيره و اشتغل فتره فى مطبعه و مزرعه وفى شغلانات كتيره, و بعد ما رجع خسر كل فلوسه بعد ما اشتغل فى البورصه شويه. و كان من كل فتره بيغنى حته فى برنامج او بيساعد فى عمل اغنيه لمغنى تانى, لحد ما جاه صاحبه الشاعر ايمن بهجت قمر ما قرر انه حينتجله البوم و جمع فريق عمل, بيعتبر من اشهر الملحنيين و الموزعين فى مصر, بيتكون من ابو الليف و ايمن بهت قمر و الملحن محمد يحيى و توما الموزع و فضلوا فى الشغل لحد ما شركة ميولودى قررت انها تنتج الالبوم. و طلع البوم ابو الليف فى حاله غنائيه مطوره لفن المونولوج, اللى تعتبر اختفت من مصر من زمان. اغانى ابو الليف بتحكى حياته و سفره لليبيا و خسارته فى البورصه, و ان محدش رضى يخليه يغنى و بيحكى عن المأسى اللى حصلت فى حياته, الحاجات دى بتخلى شباب كتير يحبوا اغنيه عشان بتعتبر عنهم و عن مشاكلهم. فيه نقاد قالوا انه بيبقى متئثر جامد وهو بيغنى و دا بيخلى الناس تتئثر بيه اكتر و تحبه.

بعد ما نزلت اغنيه كينج كونج على النت, عجبت ناس كتير و انتشرت جامد و بعدين نزل البومه"كينج كونج" و خلصت الطبعه الاولى منه و اللى تقدر ب 10000 نسخة بعد 24 ساعة من نزول الالبومه فى مصر, دا انعش و انقذ السوق , بعد الازمات اللى كان فيها,



</doc>