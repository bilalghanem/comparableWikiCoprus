<doc id="19274" title="قصر القبة" url="https://arz.wikipedia.org/wiki?curid=19274">
قصر القبة

قصر القبة من أكبر قصور مصر، وهو يستخدم دلوفتى كمقر لنزول الضيوف الاجانب من رؤساء وغيرهم. بناه الخديوى اسماعيل ويبعد كيلومترات من شمال وسط القاهرة، وكانت بتحيط بيه حقول زراعية وقرى ريفية. وبيمتد من محطة مترو سراي القبة لغاية محطة كوبري القبة. وقصر القبة اتحول لاحد قصور رياسة الجمهورية بعد ثورة 23 يوليه.

فى فترة حكم الخديوى توفيق كان القصر اللى اتولد فيه مكان لأفخم الإحتفالات وحفلات الزفاف الملكية، وكمكان يعبر فيه زواره عن شديد إعجابهم بجناينه الواسعه. وفى فترة حكم عباس حلمى التانى ("من 1892 الى 1914") بقى القصر وجناينه زى قصر عابدين الرسمي.

ولما اعتلى فؤاد الاول عرش مصر فى 1917 بقى القصر مقر الإقامة الملكية الرسمي، وفى فترة إقامته فيه امر بشوية تغييرات على القصر، فأمر بإضافة سور بارتفاع 6 أمتار حول 75 فدان من الاراضي وبوابة جديدة وجنينه خارجية، كمان أضيف محطة سكة حديد خاصة بالقطر الملكي فكان الزوار يأتون مباشرة اما من اسكندرية او من محطة مصر المركزية للقطارات فى القاهرة. وتوفي فؤاد الاول فى القصر ده.

واحتفظ الملك فاروق بمجموعاته الخاصة فى القصر ده، فضمت مجموعات نادرة من الطوابع والساعات والمجوهرات منها بيضة فيبرجيه "Fabergé egg" واللي كانت بتخص اخر قياصرة روسيا مع تحف تانيه، ومعظم هذه الأشياء اتباعت فى مزاد علني فى سنة 1954 حضره الكثير من المهتمين بينهم مندوبون عن الملكة اليزابيث التانيه وأمير بيدوسيد قاسم .

بعد ثورة 23 يوليه وما تلاها من اعلان الجمهورية بقى القصر احد القصور الرئاسية الثلاث الرئيسية فى مصر والقصران التانيين كانا قصر عابدين فى وسط القاهرة وقصر رأس التين فى اسكندرية، و كان الريس جمال عبد الناصر بيستقبل الزوار الرسميين فى القصر ده، كما سجي جثمانه هناك بعد وفاته إنتظار لجنازته فى تاريخ 1 اكتوبر 1970. و مازال القصر مقر رسمي لإقامة الزوار الرسميين لمصر.



</doc>