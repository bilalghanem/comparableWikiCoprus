<doc id="12723" title="كامل الخلعى" url="https://arz.wikipedia.org/wiki?curid=12723">
كامل الخلعى

محمد كامل الخلعى ( 1881 - 1931 ) كان واحد من اعلام الموسيقى البازرين فى مصر فى بدايات القرن العشرين ، كان له اهتمام كبير بالموسيقى المصريه وتطورها ، و اتتبع اثر الموسيقى التركيه فيها.

اتولد محمد كامل الخلعى سنة 1881 فى كوم الشقافه فى اسكندريه. و هناك قضى سنين عمره الاولانيه، و بعدها انتقل مع والده "محمد سليمان الخلعى" ل القاهره.

قابل الخلعى الشيخ محمد توفيق البكرى ، اللى كان بيحب الفن ، و قدمه فى ندواته اللى كان بيقيمها فى قصره فى الخرنفش.

عاصر كامل الخلعى اسماء كبيره من الفنانين الرواد زى محمد عثمان ، عبده الحامولى ، سلامه حجازى ، سيد درويش ، داود حسنى ، محمد القصبجى ، زكريا احمد و محمد عبد الوهاب ، لكنه اتزامل فى قمة نشاطه الفنى مع داود حسنى لمدة سنين طويله و كانو الاتنين بينتمو لنفس المدرسه الموسيقيه تقريبا و اتنافسو هما الاتنين فى الابداع الموسيقى و كمان عاصرو سيد درويش عن قريب و عجبهم فنه و كانو ، خصوصا الخلعى ، بيحضرو مسرحياته و بروفاته.

كان كامل الخلعى صديق لوالد الفنان محمد القصبجى ، الشيخ على ابراهيم القصبجى ، المنشد و المقرئ اللى كان على دراية كبيرة بعلوم التدوين الموسيقى ، و اتقاربو الاتنين لحد ما اتعلم القصبجى و هو صغير من علوم الخلعى الكتيره وخد منه كتير من الموشحات و فنونها


كارمن، كان زمان، التلغراف، تاييس، روزينا، اكسير الحب، التالتة تابته، آه يا حرامي، الشرط نور، قيصر وكليوباترا، الشرف الياباني، الايمان، مبروك عليك، السعد وعد، البدر لاح.

اتوفى كامل الخلعى سنة 1931 ، وشيعو جنازته من بيته اللى كان فى واحده من حارات شارع محمد على فى منطقة القلعه.


</doc>