<doc id="17832" title="اناكسيماندر" url="https://arz.wikipedia.org/wiki?curid=17832">
اناكسيماندر

اناكسيماندر ابن براكيادس (باليونانى : Ἀναξίμανδρος) ـ(610 ق.م, 546 ق.م). من فلاسفه ما قبل سوقراط و عالم و سياسى. اتولد فى ميليوتس , أيونيا ( غرب تركيا دلوقتى). كان من مدرسه المليسية اللى اسسها استاذه تاليس. كان اناكسيماندر من اكبر تلاميذ تاليس وبقى الاستاذ التانى فى المدرسة الفلسفيه و بعد ما مات تاليس بقى هو الاستاذ الاول , درس لفلاسفه كتير زى بيثاجوراس. اناكسيماندر بيعتبر اول فيلسوف يكتب فلسفته و متبقاش معتمدا بس على كلامه و كلام تلاميذه بالرغم من كدا موصلش لينا غير مسودا وحدا بس من اللى كتبه. قال ان الطبيعه بتحكمها قوانين زى البشر و ان كل حاجة بتهدد توازنها مش بيدوم على طول. وفى الفلك حاول يوصف علاقه الاجرام السماويه بالارض و اول من لاحظ وحسب تقريبا بعد الشمس عن الارض. وفى الفزيا اثبت ان اللانهائى هو اصل كل حاجة. عمل اناكسيماندر اول خريطة للعالم القديم فى التاريخ , اللى كانت متفقه بشكل كبير مع المقايس الجغرافيه المتقدمه دلوقتى. اشتغل فى الهندسه والسياسة كمان و مسك حكم واحدا من مستعمرات أنيونيا لفتره. بيعتبر اناكسيماندر اول عالم حقيقى و بيعتبر اول من استخدم التجربه العلميه.

إتنبأ اناكسيماندر بزلزال حيضرب مدينة اسبرطه, و قنع اهلها انهم يسيبوا المدينه بأسرع وقت ممكن مع حاجتهم عشان فيه زلزال جامد حيحصل قريب, ودا اللى حصل فعلا و بسبب الزلزال انفصلت قمة جبل تايغيتوس ووقعت على المدينه ودمرتها.


</doc>