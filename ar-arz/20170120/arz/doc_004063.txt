<doc id="11970" title="باب زويله" url="https://arz.wikipedia.org/wiki?curid=11970">
باب زويله

باب زويله ، بيسميه المصريين كمان باب المتولى و باب المؤيد. باب من ابواب القاهره عاصمة مصر ، فى جهة سور القاهره القبلى. كان بيتكون من بابين جنب بعض، واحد جنب زاوية سام بن نوح اللى جنب سبيل العقادين و كان معروف بباب القوس و التانى جنبه. باب زويله بشكله الحالى بناه بدر الجمالى سنة 1092 قدام باب زويله القديم اللى بناه جوهر الصقلى. باب زويله اكبر ابواب القاهره و موجود على راس شارع المعز من الناحيه القبليه و فوقيه المآذنتين بتوع جامع الملك المؤيد باب زويله شاف احداث تاريخيه مهمه ، لما هولاكو بعت رسله بتهديد لمصر اعدمهم السلطان قطز و اتعلقت روسهم على باب زويله.

المصريين بيسموه باب المؤيد او باب المتولى نسبه للقب السلطان طومان باى اخر سلاطين الدوله المملوكيه اللى اعدمه الاتراك العثمانيين عليه بعد ما غزو مصر فخلده المصريين بتسمية الباب على لقبه.



</doc>