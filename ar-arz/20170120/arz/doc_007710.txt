<doc id="799" title="الاعلان العالمى لحقوق الانسان" url="https://arz.wikipedia.org/wiki?curid=799">
الاعلان العالمى لحقوق الانسان

"الاعلان العالمى لحقوق الانسان" هو الاعلان اللى إتبنّتهُ "الجمعيه العامه" للاُمم المتحده. و بيتكلم عن حقوق الانسان الاساسيه, الحقوق اللى لكل الناس عشان هما بَشَر. "الجمعيه العامه للاُمم المتحده" إعتمدت الاعلان فى 10 ديسمبر 1948.

الاعلان العالمى لحقوق الانسان (UDHR) متترجم لأكتر من 300 لغه. و ده عدد لغات أكتر من أى وثيقه تانيه بالنسبه لـ موسوعة جينيس للارقام القياسيه.

الاعلان العالمى لحقوق الانسان معمول من 30 ماده. كل ماده بتقول فكره عن حقوق الانسان. معظم الناس بيعتقدو إن دول هما أهم الافكار:

اما كان الإعتراف بـ الكرامه الاصيله فى كل اعضاء العيله البشريه و بـ حقوقهم المتساويه الثابته هو اساس الحريه و العدل و السلام فى العالم.

و اما كان نسيان حقوق الانسان و إهانتها وصّلو لأعمال همجيه أذت الضمير الإنسانى.

و اما كان ضرورى ان القانون يحمى حقوق الانسان عشان ماتضطرش الناس فى النهايه إنها تتمرد على الإستبداد و الظلم.

و اما كانت شعوب الاُمم المتحده أكدت تانى فى الميثاق إيمانها بـ حقوق الانسان الاساسيه و بـ كرامه الفرد و تقديرهُ و الحقوق المتساويه بين الرجاله والستات, و أكدت على إنها تزؤ التقدم الإجتماعى لـ قدام و على إنها تعلّى مستوا الحياه, فى جو أكبر من الحريه.

و اما كانت الدول الاعضاء إتعهدت بـ التعاون مع الاُمم المتحده على ضمن مراعاة حقوق الانسان و الحريات الاساسيه و إحترامها.

و اما كان للادراك العام للحقوق و الحريات دى الأهميه الكبيره للوفاء الكامل للتعهّد ده.

فـ عشان كده "الجمعيه العامه" يتنادى بـ الاعلان العالمى ده لـ حقوق الانسان.

على إنه المستوا المشترك اللى لازم كل الشعوب و الاُمم توصللهُ, عشان كل واحد و كل هيئه فى المجتمع و هما حاطّين الاعلان ده قدام عينيهم, يبقو عايزين يشجّعو إحترام الحقوق و الحريات دى, بـ التعليم و التربيه و أخد إجراءات مضمونه, قوميه و عالميه, عشان تضمن الإعتراف بيها و حمايتها بـ صورَه عالميه مؤثّره بين الدول الاعضاء نفسها و شعوب المناطق الخاضعه لـ سلطانهم.

كل الناس بيتولدو حرين و متساوين فى الكرامه و الحقوق. إتوهبلهم عقل و ضمير و لازم يعاملو بعض بـ روح أخويه.

كل انسان له حق يتمتع بـ كل الحقوق و الحريات اللى موجوده فى الاعلان ده, من-غير أى تمييز, زى التمييز بـ سبب السلاله او اللون او الجنس او اللغه او الدين او الرأى السياسى او أى رأى تانى, او الاصل الوطنى او الإجتماعى او الثروه او الميلاد او أى وضع تانى, من غير أى تفرقه بين الرجاله و الستات.

كل واحد له الحق فى الحياه و الحريه و سلامتهُ.

ماينفعش إمتلاك او إستعباد أى شخص. و يتمنع الإمتلاك و تجارة العبيد بـ كل أشكالها.

مايتعرّضش أى انسان للتعذيب ولا للعقوبات او المعاملات القاسيه او المتوحشه او اللى بتهين الكرامه.

كل انسان له الحق, فى أى مكان ممكن يكون فيه, إنهُ يعترف بـ شخصيتهُ القانونيه.

كل الناس زى بعض قدام القانون و ليهم الحق فى الإستفاده بـ حمايه متساويه ليهم من-غير أى تفرقه, زى ما كلهم ليهم الحق فى حمايه متساويه ضد أى تمييز يتحيّز بالنسبه للاعلان ده, و ضد أى تحريض على تمييز زى ده.
لـ كل شخص الحق فى إنهُ يلجأ للمحاكم الوطنيه عشان تحميه من اعمال فيها إعتداء على الحقوق الاساسيه اللى إدّاهالهُ القانون.

كل شخص له الحق فى إنهُ يلجأ للمحاكم الوطنيه عشان تحميه من اعمال فيها إعتداء على الحقوق الاساسيه اللى إدّاهالهُ القانون.

مايجوزش القبض على أى انسان او حبسهُ او نَفيهُ بالغصب.

الناس كلها ليها الحق بـ التساوى, فى تحديد حقوقها و اِلتزاماتها و أى تُهمَه جنائيه تتوجّهلها فى محاكمه عادله و علنيّه من محكمَه مستقلّه و مش متحيّزه.


ماحدش يتعرض لـ تدخّل إجبارى فى حياتهُ الخاصّه او عيلتهُ او بيتهُ او مراسلاتهُ او لـ حملات على شرفهُ و سمعتهُ. و كل واحد له الحق فى حماية القانون من تدخّل زى ده او الحملات دى.






كل شخص له الحق فى حرية التفكير و الضمير و الدين. و كمان حرية تغيير ديانتهُ او عقيدتهُ, و حرية الإعتراف بيهم بـ التعليم و الممارسه و إقامة الشعائر و مراعاتها سواء كان ده سر او مع الجماعه.

كل شخص له الحق فى حرية الرأى و التعبير; و كمان حرية إعتناق الاراء من-غير أى تدخل، و يدوّر و يستقبل و يتكلّم عن المعلومات و الافكار بأى وسيله من-غير التقييد بـ الحدود الجغرافيه.



كل واحد, "كـ فرد فى المجتمع", له الحق فى الأمانه الإجتماعيه, "عن-طريق المجهودات القوميه و التعاون الدولى - بالنسبه للتنظيم و الموارد لـ كل دوله"; لازم يبقى عارف الحقوق الإقتصاديه و الإجتماعيه و الثقافيه بتاعتهُ, "اللى مافيش غـِنا عنها عشان كرامتهُ و عشان النمو الحُر لـ شخصيتهُ."


كل شخص له الحق للراحه و وقت فراغ, و بردو فى تحديد وقت معقول لـ ساعات الشغل و فى "أجازات-كل-شويه" مدفوعه.




كل واحد له من حقهُ نظام إجتماعى دولى يحققلهُ الحقوق و الحريات اللى مكتوبه فى الاعلان ده, بـ تحقيق كامل.


مافيش فى الاعلان ده نَص ينفع يتحوّر على إنهُ يدّى لـ دوله او جماعه او فرد, أى حق فى عمل نشاط او عمل, هدفهُ هَد الحقوق و الحريات اللى موجوده فيه.

دول اسلاميه زى السودان وباكستان وإيران والسعوديه انتقدو الاعلان العالمى لحقوق الانسان لإنه من وجهة نظرهم مش بيتماشى مع ثقافة ودين الدول الاسلامية اللى مش بتعترف بالمساواه بين الراجل والست ولا بحرية تغيير الانسان لدينه. وفـ سنة 1982 أعلن ممثل إيران فى الأمم المتحده سعيد رجائي خراساني موقف بلاده من الاعلان العالمى لحقوق الانسان، وقال إن الاعلان العالمى لحقوق الانسان كان "فهم علمانى للمعتقدات اليهودية والمسيحية" ومش ممكن المسلمين يطبقوه من غير تعدي على الشريعه الاسلاميه. وفـ 30 يونيو سنة 2000 قرر اعضاء منظمة المؤتمر الإسلامى الموافقه على اعلان القاهرة لحقوق الانسان فى الاسلام، ويعتبر الاعلان ده وثيقة بديله للاعلان العالمى لحقوق الانسان خاصه بالدول الاسلاميه. الوثيقه بتقول إن للناس الحق فى الحرية والحق فى حياة كريمة حسب أحكام الشريعه الاسلاميه، لكن مش بتعترف بحرية تغيير الدين، ولا مساواة الست بالراجل، ولا بالحيادية عند مقارنة الأديان.




</doc>