<doc id="14902" title="صولانج الجميل" url="https://arz.wikipedia.org/wiki?curid=14902">
صولانج الجميل

صولانج الجميل (اتولدت باسم صولانج لويس توتنجى سنة 1949) هى سياسية وسيدة اولى سابقة للبنان. تبقى ارملة بشير الجميل رئيس لبنان المنتخب السابق (1947-1982) اللى اغتالوه قبل ما يستلم منصبه. ساهمت فى تأسيس مؤسسة بشير الجميل سنة 1982 عشان تخلد ارثه.

صولانج الجميل، هى مسيحية مارونيه وتبقى بنت الدكتور الجراح لويس توتنجي اللى كان من مؤسسين حزب الكتايب. انضمت لحزب الكتايب من وهي عندها 15 سنة. صولانج اتجوزت بشير الجميل سنة 1977 بعد سنين كانوا يعرفوا فيها بعض وبيحبوا بعض. بنتهم الاولى، مايا، اتولدت السنه اللى بعديها، واتقتلت سنة 1980 فى عربية باباها اللى كان محطوط فيها قنبلة عشان تموته هو. بنتهم التانية، يمنى، اتولدت سنة 1980 وابنهم نديم، اتولد سنت 1982 قبل شهور قليله من اغتيال باباه. صولانج ربت ولادها الاتنين على انهم يكملوا مسيرة باباهم، ونديم قال انه عايز يمشي ورا باباه ومامته بانه بانه يخش الحياة السياسية.

صولانج الجميل عارضت بشدة الاحتلال السوري للبنان والوجود العسكري السوري فى لبنان. صولانج موالية للغرب، وفي سنة 2003، ايدت جورج بوش فى قراره فى غزو العراق وخلع حكومة صدام حسين وعملت عشا رسمي فى بيتها فى اغسطس 2003. صولانج قالت ان دي خطوة تاريخية لامريكا عشان الديمقراطية ومحاربة الارهاب وصنع السلام وتدوق الناس طعم الحرية. انضمت بردو لابنها، نديم، فى تاييد حكمت ديب من التيار الوطني الحر واللي حطها فى خلاف مع نسيبها الرئيس السابق امين الجميل اللى كان بيأيد هنري الحلو.

صولانج انتقدت فى كذا مظاهرة الاحتلال السوري. فى 30 مايو صولانج فازت فى الانتخابات عن دايرة بيروت الاولى. وفي انتخابات 2009 مترشحتش تاني عشان ابنها نديم نزل الانتخابات بدل منها.

عيلة الجميل


</doc>