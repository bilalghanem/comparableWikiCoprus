<doc id="2931" title="قناة السويس" url="https://arz.wikipedia.org/wiki?curid=2931">
قناة السويس

قناة السويس (القنال) هى قناه موجوده فى مصر و بتربط مابين البحر الاحمر و البحر المتوسط. القناة اتحفرت فى عشر سنين و اتفتحت سنة 1869 فى ايام الخديو اسماعيل باشا. اهمية قناة السويس سببها هو انها بتجعل النقل البحرى للبضايع يمر بين قارة اوروبا و قارة اسيا من غير السفن ما تضطر تلف حوالين قارة افريقيا فى رحله طويله.

القناة بتمر على تلت مدن مصريه (مدن القناه) وهما: بورسعيد ع البحر المتوسط و الاسماعيليه و السويس على خليج السويس فى البحر الاحمر. القناه طولها 192 كم و بتمر على اربع بحيرات اسمهم :البحيره المره الصغرى، و البحيره المره الكبرى، و بحيرة المنزله و بحيرة التمساح.

القناه بتملكها و بتديرها هيئة قناة السويس التابعه للحكومه المصريه.
و بتعتبر من اهم طرق انتقال التجاره فى العالم ومن اهم مصادر النقد الاجنبى لمصر.



</doc>