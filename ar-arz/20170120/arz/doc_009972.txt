<doc id="94201" title="جون هولمز" url="https://arz.wikipedia.org/wiki?curid=94201">
جون هولمز

جون هولمز (8 أغسطس 1944 - 13 مارس 1988) ممثل ومخرج بورنوجرافى أمريكى ، واسمه الحقيقى چون كيرتيس إيستس (John Curtis Estes) .

جون هولمز اتولد يوم 8 اغسطس 1944 فى مدينة أشڤيل بولاية اوهايو الامريكية ، وفى سنة 1960 لما كان سنه 16 سنة تم استدعاؤه للخدمة العسكرية فى الجيش الأمريكى لمدة تلات سنين ، وقضى مدة تجنيده فى المانيا الغربيه . وبعدما خلص مدة تجنيده سافر لمدينة لوس انجليس بولاية كاليفورنيا واشتغل هناك فى أكتر من مهنة منها توصيل الطلبات للمنازل وتوريد الخامات للمصانع وفى الاخر اشتغل سواق عربية اسعاف وكان ده سبب فى أنه اتعرف على الممرضة شارون جيبينينى (Sharon Gebenini) فى شهر ديسمبر 1964 وبعد كده اتجوزوا فى شهر أغسطس 1965 .

فى سنة 1971 بدأ جون هولمز شغله فى مجال البورنوجرافى بعدما مثل اول فيلم بورنوجرافى ليه وهو فيلم Flesh of the Lotus ، بعد كده مثل أكتر من 2000 فيلم بورنوجرافى اشهرهم فيلم Around The World With John Holmes و John Holmes Exposed و John Holmes And The All-Stars Sex Queens ، وكان مشهور بأن قضيب الراجل بتاعه ضخم جدا لدرجة أن الممثلة البورنوجرافية الكبيرة سيكا (Seka) قالت أن قضيب الراجل بتاع جون هولمز هو أكبر قضيب لراجل شافته فى حياتها .

فى سنة 1979 اتقبض على جون هولمز فى مدينة لوس انجليس بتهمة تسهيل الدعاره بالمخالفة لقوانين ولاية كاليفورنيا .

فى يوم 23 يناير 1987 جون هولمز اتجوز الممثلة البورنوجرافية لورى روز (Laurie Rose) وهى اللى فضلت عايشة معاه لغاية آخر يوم فى حياته .

فى يوم 13 مارس 1988 مات جون هولمز فى مستشفى مدينة لوس انجليس بولاية كاليفورنيا نتيجة مضاعفات مرض سرطان القولون ومرض الايدز .


</doc>