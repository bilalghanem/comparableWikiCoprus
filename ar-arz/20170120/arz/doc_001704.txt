<doc id="23011" title="السد العالى" url="https://arz.wikipedia.org/wiki?curid=23011">
السد العالى

السد العالى، سد ضخم فى مصر اتبنى فى جنوب اسوان بمساعده من الاتحاد السوڤييتى .
السد العالى بيسمح بتخزين 8 مليارات متر‏ مايه اضافيه بتستخدم فى استصلاح الاراضى للزراعه و تحويل رى الحياض لرى دائم. حط جمال عبد الناصر حجر اساس السد فى 9 يناير سنة 1960 و احتفلت مصر بتنفيذه فى يناير 1971. اتكلف المشروع و اللى اترتب عليه حوالى 415 مليون جنيه مصرى. بيعتبر من اضخم المشاريع اللى اتعملت فى مصر فى العصر الحديث و لعب دور كبير فى التطوير الصناعى و مد مصر بالمايه وقت الجفاف فى افريقيا. البحيره اللى بتتخزن الميه فيها اتسمت بحيرة ناصر، مساحتها 4000 كم‏ و طولها 500 كم.

فيه عمليه كبيره لتطوير وتحديث مولدات محطة توليد الكهربا‏ فى السد العالى بتكلفة وصلت لغاية ‏1,85 مليار جنيه‏ مصرى، و من المقرر ان عملية التطوير تتم بالكامل سنة ‏2010.‏

بدأ بُنا السد فى سنة 1960 واتقدرت التكلفة الاجمالية بمليار دولار. اشتغل فى بنا السد 400 خبير سوڤييتي وأتكمل بناه فى 1968. اتثبّت اخر 12 مولد كهربائي فى 1970 واتفتح السد رسمي فى سنة 1971.


و من الاثار الايجابية للسد العالى أنه حمى مصر من الفيضان والجفاف , لأن بحيرة ناصر بتقلل من اندفاع مية الفيضان وبتقوم بتخزينها للاستفادة منها فى سنين الجفاف.

وعمل السد العالي برده على التوسع فى المساحة الزراعية نتيجة توفر الميه والتوسع ده أفقى ورأسى. و عمل كمان على زراعة محاصيل أكتر على الارض بسبب توفر الميه و اللى أتاح تلَت زرعات كل سنة.

و كمان عمل على توليد الكهرباء اللى أفادت مصر اقتصادياً.


تقرير صدر عن الهيئة الدولية للسدود والشركات الكبري وقيم السد العالي فى الصدارة فى كافة المشروعات.

وقال انه تجاوز غيره من المشروعات الهندسية المعمارية واختارته الهيئة الدولية أعظم مشروع هندسي اتبنى فى القرن العشرين. معديه بيه كل المشروعات العملاقة التانيه زي مطار "شك لاب كوك" فى هونج كونج ونفق المانش اللى بيربط بين بريطانيا وفرنسا.

أكد التقرير الدولي ان السد العالي اتفوق علي 122 مشروع عملاق فى العالم. باللي حققه من فوايد للجنس البشري لانه وفر لمصر رصيدها الاستراتيجي من الميه بعد ما كانت ميةالنيل من اشهر الفيضانات بتروح عالفاضي فى البحر الابيض ماعدا خمسة مليار متر‏ بيتم احتجازها 2001.

بعد دراسات وأبحاث عالمية عديدة تم تصميم السد العالى بحيث يكون من النوع الركامى ومتزود بنواة صما من الطفلة وستارة رأسية قاطعة للميه
منسوب قاع السد 85 متر
منسوب قمة السد 196 متر
طول السد عند القمة 3830 متر
طول السد فى لمجرى الرئيسى للنيل 520 متر
عرض قاعدة السد 980 متر
عرض السد عند القمة 40 متر
عمق ستارة الحقن الرأسية 170 متر

بتكوّن الميه المحجوزة قدام السد العالى بحيرة صناعية كبيرة دي خصايصها:

طول البحيرة 480 كيلو متر
متوسط عرض البحيرة 10 كيلو متر
سعة التخزين الكلية 164 مليار متر‏
سعة التخزين الميت 32 مليار متر‏

فيه محطة الكهرباء عند مخارج الأنفاق عند تفرع كل نفق لفرعين متركب على كل واحد منهم توربينة لتوليد الكهرباء:
عدد التوربينات 12 توربينة.
قدرة التوربينة 175 الف كيلووات.
القدرة الاجمالية للمحطة 2.1 مليون كيلووات.
الطاقة الكهربية المنتجة 10 مليار كيلووات ساعة سنويا.



</doc>