<doc id="126904" title="طلعت زين" url="https://arz.wikipedia.org/wiki?curid=126904">
طلعت زين

طلعت زين (21 فبراير، 1955 - 14 أغسطس، 2011) هو ممثل ومغنى مصرى

اتولد سنة 1955 باسكندريه من أب وأم هاويين الغناء – فأتربى على حب الموسيقى وبالاخص الموسيقى الغربية وكان دايما بيحضر حفلات الفرق المصريه اللى بتقدم الأغنيات الغربية زى (البلاك كوتس)، (ليه بتى شاه) وارتبط باعضاء الفريقين بصداقة قوية، وبعدها انضم لفرقة (الدريمرز) اللي كونها طلاب الهندسة جامعة اسكندريه – وبعدين انضم إلى فرقة (بتى شاه) لما اعتذر بعض اعضائها وغنى معاها لأول مرة أغنية المطرب العالمي جيمس براون – ولما رجعت الفرقة للقاهرة بعد انتهاء موسم الصيف غنى معها بفندق شيراتون القاهرة اللي كان دايما بيتعاقد مع الفرق الأجنبية – لاكن طلعت ساب الفرقه سنة 1982 وانضم لفرقة (ترانزيت باك) اللي كانت بتضم أيمن أبو سيف وعمرو خيرى واشرف محروس وهانى فريد.
- في سنة 1985 غنى طلعت زين بمطعم ونادى ليلى اسمه (بيانو.. بيانو) وكان هو النجم الأساسي له .

اتوفى طلعت زين يوم 14 أغسطس 2011، بسبب مرض سرطان بالجهاز التنفسي وبعد أزمة قلبية شديدة ، خلال عملية جراحية بالرئة، وذلك بعد أن اكتشف الأطباء "خراج" في الرئة.

- ترجم أغنية إسبانية مشهوره في العالم كرقصة اسمها (مكارينا) وغناها بعد أن عربها الشاعر عادل عمر وحققت نجاح كبير.



</doc>