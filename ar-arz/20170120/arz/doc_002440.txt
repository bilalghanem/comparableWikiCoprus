<doc id="18118" title="ياروكلاس" url="https://arz.wikipedia.org/wiki?curid=18118">
ياروكلاس

البابا ياروكلاس ، بطريرك الكنيسه القبطيه رقم 13 من سنة 232 لسنة 247. و اول البطاركه اللى اتلقبو بلقب " بابا ". اتولد فى اسكندريه من اسره مهياش مسيحيه لكن بعد ما ابوه و امه اعتنقو المسيحيه دخلوه المدرسه اللاهوتيه عشان يدرس اللاهوت فإتلمذ على ايد اوريجانوس و اظهر تفوق و نبوغ فعينه البطريرك ديمتريوس الاول شماس و بعدين قسيس و بعدين عينه رئيس لمدرسة اللاهوت بعد ما طرد اورجيانوس منها و وكله بإلقاء الخطب و المواعظ فى الكنيسه المرقسيه فى اسكندريه فإشتهر بإسلوبه الجميل و حسن سلوكه و قدر يجذب الشبان اللى مش مسيحيين للمسيحيه. بعد وفاة ديمتريوس اختاروه سنة 232 بطريرك على الكنيسه المصريه فى عهد ساويرس قيصر. بسبب حب الناس و الكهنه ليه لقبوه بلقب " بابا " يعنى " جد " و دى كانت اول مره فى تاريخ المسيحيه ان بطريرك يتسمى " بابا " . بعد تولى مكسيمينوس الحكم اضطهد المسيحيين فإضطر البابا ياروكلاس انه يهرب من اسكندريه . 



</doc>