<doc id="94856" title="ايريناوس" url="https://arz.wikipedia.org/wiki?curid=94856">
ايريناوس

القديس إيرينيئوس او ايريناوس، (القرن الثاني الميلادي - نحو عام 202 م) هو أسقف مدينة لوغدونوم فى بلاد الغال، اللى بقت جزء من الامبراطورية الرومانية (دلوقتى هى مدينة ليون، بـ فرنسا). وكان القديس إيرينيئوس واحد من اشهر آباء الكنسية الاوائل ومن أهم المدافعين عن العقيدة المسيحية، وكانت كتاباته تقويمية فى فترة بداية انتشار ونمو علم اللاهوت المسيحي. كمان كان مستمع للأسقف بوليكاربوس،واللى كان بدوره تلميذ وتابع للقديس يوحنا الرسول.

كتب الكتير من الكتب أهمها كتابه الشهير "Adversus Haereses" او "ضد الهرطقات" (حوالي سنة 180 م)، فقدم فيه تفنيد وهجوم مفصل لفضح الغنوصيه، اللى كانت بتعد خطر حقيقى يهدد الكنيسة، خاصة الفكر الغنوصى المنتمي لمدرسة فالانتينوس الغنوصى، واللى كان واحد من اشهر وأنجح اللاهوتيين الغنوصيين المسيحيين الاوئل .

وباعتباره واحد من أهم علماء اللاهوت، تحدث القديس إيرينيئوس عن عناصر ومقومات الكنيسة الاساسية، خاصة هيئة الأساقفة والكتاب المقدس والتقليد الكنسي.وفى دفاعه عن المسيحية ضد البدع الغنوصية اللى بتزعم امتلاكها تعاليم شفهية تعود للمسيح نفسه، أكد أن جميع القساوسة فى مختلف المدن هم رسل - ولا احد منهم كان غنوصيا- وقال برضه إن الكنائس المؤسسة من الرسل هى وحدها القادرة على تقديم تفسير قويم وصحيح لآيات الكتاب المقدس كمان كتاباته مع القديس كليمنت والقديس اغناطيوس النورانى واحده من العلامات الأولى الدالة على انتشار وسيادة تعاليم مذهب الأبرشية الرومانية.

اعترفت الكنيسه الكاثوليكيه الرومانيه والكنيسه الأرثوذكسيه الشرقيه رسميًا بقدسيته ومنحته لقب قديس. وفي سنة 1920،اعتبر يوم 28 يونيو من كل سنه عيد رسمى للاحتفال والتكريم لذكراه وفق لتقويم القديسين الكاثوليكى الرومانى 
اللى بيوافق تاريخ وفاته ، وتحتفل الكنيسة اللوثرية بذكرى القديس إيرينيئوس فى يوم 28 يونيو برضه، وتحتفل الكنيسة الأرثوذكسية بعيده فى 23 من أغسطس.





</doc>