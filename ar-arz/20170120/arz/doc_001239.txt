<doc id="77611" title="يوسف جريس" url="https://arz.wikipedia.org/wiki?curid=77611">
يوسف جريس

يوسف جريس من جيل رواد التأليف الموسيقي فى مصر ، فكتب اول موسيقي مصرية يعزفها أوركسترا سيمفوني.

اتولد يوسف جريس فى 13 ديسمبر 1899 بمحافظة القاهرة، لأسرة بتحب الثقافة فكان أبوه محب للادب والموسيقي وكانت امه بتعزف البيانو فدرس الموسيقي جنب لجنب مع علومه المدرسية.

وفي سنة 1915 درس الموسيقي العربية على ايد "سامى الشوا" و"منصور عوض" بعدها درس العزف على الكمنجه علي ايد الاستاذين "منشة " و"ساندي روزدول " كمان درس الهارمونى على ايد "جينوتاكلن " والتأليف الموسيقى على ايد "جوزيف هوتيل".

فى سنة 1930 اتعين عضو فى جمعية المؤلفين والناشرين الدولية فى باريس ، وفي سنة 1942 اشترك هو واخوه لويس مع العالم المصري الكبير دكتور على مصطفى مشرفة و كامل الكيلانى و حسن رشيد وزوجته بهيجة رشيد من محبي الموسيقي فى تأسيس الجمعية المصرية لهواة الموسيقى.

قدمت الجمعية حفلتها الأولى فى كلية العلوم بجامعة القاهرة فى 19 مارس سنة 1942 واشترك بالعزف فى الحفل ده كل من يوسف جريس وابو بكر خيرت ، بعدها قدم القصيد السيمفوني "مصر" لأول مرة فى اسكندرية فى 16 أغسطس سنة 1923 اعلان عن ميلاد اول مؤلف موسيقي سيمفوني مصري . 

فى سنة 1961 سافر يوسف جريس للعلاج فى أوروبا و فى طريق رجوعه لمصر وكان فى فنيسيا بايطاليا توفي فى 7 ابريل 1961.


</doc>