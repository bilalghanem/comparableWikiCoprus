<doc id="6699" title="اينيجما (مشروع موسيقى)" url="https://arz.wikipedia.org/wiki?curid=6699">
اينيجما (مشروع موسيقى)

مين هما إنيجما (Enigma)؟ ومين هم القائمون على ظهور اللغز ده؟
فى الحقيقة ENIGMA مش فريق نما مشروع زى ما بيقول صاحبه وهو مايكل كريتو (Michael Cretu) 
وهم ماسونيين

معروف بردو بـ اسم Curly M.C وإتولد فى 18 مايو 1957 فى بوخارست, رومانيا
مغنى، كاتب للأغانى، عازف، ملحن، موزع ومنتج. وهو الرجل اللى ورا إنيجما, فى سنة 1965 بدأت رحلت مايكل الموسيقية بـ دخوله مدرسة للشباب والموسيقيين الموهوبين. وكان وقتها البيانو هو الالة الموسيقية الرئيسة بالنسبة له، بدأ يعزف البيانو وهو خمس سنين. وفى سنة 1968 راح باريس ودرَس الموسيقى هناك لمدة خمسة شهور.
وفى عام 1975 سافر برا رومانيا و إتنقل لـ هامبورج, ألمانيا. دخل كلية الموسيقى فى فرانكفورت. وكان فى الفترة دى بيعزف لشوية ناس مقابل فلوس و عشان يأمن تكاليف الدراسة، إتخرج من الكلية سنة 1978 بتميّز. وبدأ العمل كمؤلف موسيقى فى الاستوديوهات، وبردو كموزع للأغانى.

طلّع اول ألبوم خاص له سنة 1979 وكان اسمه "Moon, Light And Flowers"، و أخد الجايزة الدهبية كمنتج للألبوم. وأصدر ألبوم تانى سنة 1983. وفى سنة 1985 أخد مراكز متقدمة كأحسن منتج وأحسن كاتب للأغانى، وأحسن عازف على الكيبورد "Keyboard".

واشترك مع كتير من المطربين كمنتج لألبوماتهم منهم Boney M, Mike Oldfield. Jens Gad, Andru Donalds

ومع بداية سنة 1990 بدأ مايكل فعلاً فى التحضير لعمل مشروع بـ طبيعة مختلفة، وكانت النتيجة هى سلسلة إنيجما, الألبوم اللى نزل فى أواخر سنة 1990.

مايكل عنده الاستوديو الخاص به A.R.T. Studios فى إيبيزا اللى بيمثل له أهمية كبيرة فى حياته

مايكل (Michael Cretu) قابل ساندرا (Sandra Cretu) سنة 1982 وكانت بينهم علاقة عاطفية قوية فى الفترة دى، وإتجوزو فى 7 فبراير 1988، وكانو عايشين فى إيبيزا اللى مايكل عنده الاستوديو الخاص به "A.R.T Studios" فى 6 يوليو 1995 خلّفو طفلين توأم وهما نيكيتا وسابستيان وبعد 19 سنة جواز تم اعلان طلاق مايكل وساندرا فى نوفمبر 2007 بسبب اختلافات شخصية ومهنية

Louisa Stanley بريطانية الاصل، شاركت فى اداء بعض الألفاظ فى الألبومين التانى والتالت.
ويتقال انها شاركت فى الألبوم الاول. بتشارك لويزا عادة مع ساندرا فى اداء الأصوات،

Frank Peterson إتولد فى 20 ديسمبر 1963 وكان مغرم بالبيانو وإشتغل فى محل لبيع الالات الموسيقية
وقابل مايكل وعمل ألبومات كتيرة مع ساندرا و إتنقل معاهم لإيبيزا و اشترك فى اول ألبوماتهم MCMXC a.D
و إنفصل عنهم سنة 1991 وكان سبب الإنفصال مش معروف لحد ما أفصح عنه مايكل للمجلات الفرنساوية وقال
أن فرانك أنتج لنفسه ألبوم خاص بعد اصدار الألبوم الاول من إنيجما وده من-غير ما يعرّف مايكل بكده. و اللى أكتر من كده ان "فرانك بيترسون" سرق اسلوب إنيجما نفسه. وبلا شك كان عارف كل حاجة ورا انتاج إنيجما من طرق الانتاج والأدوات الموسيقية المستخدمة فى الألبوم وغير كده. كل ده أغضب مايكل وأثر سلبا على العلاقة بينهم

ومن المعروف بردو ان فرانك قائد فريق جريجوريان (Gregorian)
وأشترك مع سارا برايتمان (Sarah Brightman) فى ألبوماتها السولو

David Fairstein شارك فى كل ألبومات إنيجما من اول الألبوم الأولانى. عمل إعادة توزيع لأغنى من أغانى الألبوم Principles Of Lust،
وبردو كتب مجموعة من الأغانى من ضمنها I Love You و I'll Kill You و The Dream Of The Dolphin من الألبوم الثانى،
وبردو Beyond The Invisible و The Roundabout و Prism Of Life من الألبوم التالت.
كمان شارك فى كتابة أغانى الألبوم الرابع و بالذات فى اغنية Smell of Desire.

(Andy Hard (Angle أدا اغنية Return To Innocence من الألبوم التانى واللى إتصدرت مراكز متقدمة فى مسابقات كتيرة.

Peter Cornelius هو مغنى وكاتب للأغانى، إتولد فى 29 يناير 1951، أصدر كتير من الألبومات الخاصة به من 1980.
وإتعاون مع مايكل فى ألبوم مشترك بينهم سنة 1992 إلا ان الألبوم ده كان باللغة الألمانى وكان اسمه Cornelius+Cretu.
اما عن مشاركاته مع إنيجما فكانت فى الألبوم التانى، اللى بيّن نفسه فى قدرة العزف على الجيتار الكهربائى و ده فى اغنية
I Love You..I’ll Kill You.
وشارك بردو فى الألبوم التالت وبالذات فى اغنية The Child In Us اللى أدى عزف الجيتار فى الاغنية دى كمان.

Jens Gad مغنى، منتج وعازف جيتار. عمل أغلب معزوفات الجيتار فى الألبوم التانى The Cross Of Changes. ومن ضمنهم اغنية
Return To Innocence - Long &amp; Alive Version-, وهى واحدة من الاصدارات المعاد توزيعها من الاغنية الاصلية
Return To Innocence. وعمل بردو اصدارين معاد توزيعهم من اغنية The Eyes Of Truth.
بالإضافة لإعادة توزيع اغنية Age Of Loneliness وإصدارتين من Out From The Deep. كمان شارك فى عزف الجيتار للألبوم الرابع.

Ruth Ann إتولدت فى 26 ابريل 1970 مغنية بريطانية، اساساً عضوه فى فرقة اوليڤ (Olive) البريطانية.
كان لها دور مميز فى الألبوم الرابع. غنت اغنية Gravity of Love وكمان اغنية Silence Must Be Heard. وأغنية Voyageur.

Elisabeth Houghton شاركت فى اداء شوية كلام فى ألبوم The Screen Behind The Miror


</doc>