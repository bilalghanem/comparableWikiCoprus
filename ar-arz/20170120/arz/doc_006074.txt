<doc id="945" title="عمرو زكى" url="https://arz.wikipedia.org/wiki?curid=945">
عمرو زكى

عمرو زكى اتولد فى 1 ابريل 1983، فى المنصورة, مصر. هو لاعب كورة مصري معروف بالبلدوز، نجم نادي الزمالك المصري و منتخب مصر احترف شويه فى انجلترا فى نادى ويجن الانجليزي.

بدأ عمرو زكي لعب كورة فى فرقة المنصورة، بعد كده راح لنادي إنبي فى موسم 2003 بحوالي مليون ونص جنيه مصري وجاب مع إنبي كاس مصر 2004-2005.ضمه المعلم حسن شحاته للمنتخب علشان كاس الامم الافريقية 2006 اللى مصر فازت بيها، وراح لوكوموتيف موسكو الروسي لكنه رجع مصر تاني علشان متأقلمش مع الجو ومضى للزمالك.فى سنة 2008 وبالتحديد مع المنتخب المصري لفت عمرو زكي الانظار فى بطولة كاس الامم الافريقية بعد ما ساهم فى فوز المنتخب بالبطولة دي وقرر الاحتراف وطلبه نادي ويجان أتليتك إعارة لمدة موسم.

بدأ عمرو زكي الموسم مع فريق ويجان اتليتك الانجليزي فى 2008 ولفت الانظار بشده وبقا هو معشوق الجماهير الويجانية الاول، وبدأ الموسم بالتسجيل مع الفريق من بداية الدوري وسجل مع الفريق لحد دلوقتي 8 اجوان فى الدوري و جون فى كأس رابطة المحترفين الانجليزي علشان يتصدر قائمة هدافي الدوري الانجليزي حتي الموسم العاشر لكن دوام الحال من المحال وتفاجئت الجماهير بإصابة عمرو زكي وقعد لمدة شهر ميلعبش وبكده ابتعد عن قائمة الهدافين.


</doc>