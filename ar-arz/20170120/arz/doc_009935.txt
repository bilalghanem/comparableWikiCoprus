<doc id="12294" title="برازيكوانتيل" url="https://arz.wikipedia.org/wiki?curid=12294">
برازيكوانتيل

البرازيكوانتيل (بالانجليزى:Praziquantel ، الاسم التجارى:Biltricide) هو دوا مضاد للديدان المفلطحه زى دودة الشيستوسوما اللى بتسبب مرض البيلهارسيا و بيستعملوه فى علاج ديدان زى ديدان الكبد و ليه و استعمالات بيطريه كمان.
البرازيكوانتيل اتصنع لأول مره فى معامل شركة باير الالمانيه فى نص السبعينات و ضافته منظمة الصحه العالميه لليستة الادويه الاساسيه.
البرازيكوانتيل بيقتل الديدان اللى بتسبب البيلهارسيا بطريقتين: الاولانيه هة انه بيجيب للديدان شلل و تقلصات و عشان كدا بتفقد قدرتها على انها تلزق نفسها على الجدار الجوانى بتاع الاوعيه الدمويه و الطريقه التانيه انه بيمنعها من انها تمتص و تستعمل المواد السكريه من الدم بتاع المريض.السببين دول بيأدو فى النهايه لموت الدوده و تحللها و هنا بييجى دور خلايا الدم البيضا فى القضاء على البواقى اللى فضلت من الدوده.
الجرعة بتاعة البرازيكوانتيل لعلاج البيلهارسيا هى 20 ميلليجرام لكل كيلوجرام من وزن العيان يعنى لو واحد وزنه 60 كيلوجرام المفروض ياخد 1200 مجم من الدوا (يعنى قرصين) متقسمين على تلات جرعات بين كل جرعه و التانيه 4 ساعات.الاقراص لام تتبلع كدا زى ما هى مع كوباية مايه و الاحسن تتاخد بعد الاكل.
البرازيكوانتيل ليه مزايا كتيره بتخليه ينفع يستعمل على نطاق كبير فى برامج مكافحة الامراض اللى بتعملها منظمة الصحه العالميه و دى اهم المزايا بتاعته:

خنوبيه (شركة شين بوونج فارم) و فى مصر (شركة ايبيكو) و سعر القرص الواحد ما بقاش يزيد على 0.072 دولار امريكانى.


</doc>