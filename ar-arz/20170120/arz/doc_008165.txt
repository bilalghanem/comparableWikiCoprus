<doc id="5267" title="شارل دى جول" url="https://arz.wikipedia.org/wiki?curid=5267">
شارل دى جول

شارل دى جول ( Charles de Gaulle)‏ ‏(اتولد 22 نوفمبر 1890 – مات 9 نوفمبر 1970) سياسى و جنرال فرنساوى اتولد فى مدينه ليل, و اتخرج من مدرسه سان سير العسكريه سنة 1912 من سلاح المشاه. كتب مجموعه من الكتب حولين موضوع الاستراتيجيه و التصور السياسى و العسكرى. اتعين جنرال فرقه و نايب لكاتب الدوله للدفاع الوطنى فى يناير 1940. ولما احتلت المانيا النازيه فرنسا فى الحرب العالميه التانيه, قاد حركة المقاومه الفرنسيه اللى كانت ضد المانيا النازيه و حليفتها حكومه فرنسا فيشى و عمل حكومة فرنسا الحرة من المنفى فى لندن و شجع الفرانسويين على مقاومه الاحتلال, عشان كدا ديجول بيعتبر لحد دلوقتى بطل فى فرنسا. بعد ما الحرب خلصت بقى رئيس وزاره لفتره مؤقته, و رئيس جمهوريه لل الجمهوريه الفرنسيه الخامسه اللى بيعتبر مؤسسها, ديجول كان ليه قرارات كتيره مهمه فى تاريخ فرنسا منهم انه ادى شعب الجزاير خياريين يا اما انهم ينضموا للجمهورية الفرنسية او يستقلوا بذاتهم, فى يوم 28 ابريل 1969 استقال ديجول من منصبه و اعلن انه اعتزل من الشغل السياسى. الفرانسويين بيحبوه جامد و لما بيتكلموا عنه بيقولوا اسمه برتبته العسكريه اللى هى الجنرال ديجول, اتسمى على اسمه مطار من اهم المطارات فرنسا.



</doc>