<doc id="30011" title="يوسف وهبه" url="https://arz.wikipedia.org/wiki?curid=30011">
يوسف وهبه

يوسف باشا وهبه اتولد فى القاهره ( 1852- 1934),سياسى ورجل دولة مصرى ، و رئيس وزرا مصر من 19 نوفمبر 1919–20 مايو 1920

دخل مدرسة البطريركية القبطية، ودرس الإنجليزي والفرنساوي وعلوم الرياضة.

اتعين سنة 1883 كاتب سر لجنة التحقيق مع رجالة الثورة العرابية، و بقى مستشار فى محكمة الاستئناف المختلطة فى الاسكندرية سنة 1914. اخذ منصب وزير الخارجية فى نظارة محمد سعيد الأولى (15 ابريل 1912 - 5 ابريل 1914)، ثم عين وزير للمالية فى نظارة حسين رشدى الأولى (5 ابريل 1914 - 19 ديسمبر 1914)، فوزارة حسين رشدي التانية (19 ديسمبر 1914- 9 اكتوبر 1917)، و ايضا وزارته التالتة (10 اكتوبر 1917 - 9 ابريل 1919)، و فى الاخر وزارته الرابعة (9 ابريل 1919 - 22 ابريل 1919)، اختاروه رئيس للوزارة و وزير للمالية (20 نوفمبر 1919 - 21 مايو 1921).

فى سنة 1919، لما كان يوسف وهبة باشا رئيس الوزرا (المسيحى) ماشي فى شارع سليمان باشا ، رمى عليه طالب الطب (المسيحى) عريان يوسف سعد، عضو منظمة «اليد السوده» ــ اللى كانت بتهدف لاغتيال ظباط الاحتلال البريطانى والمتعاونين معهم من المصريين - قنبلتين لكن وهبة باشا ماماتش و اتحكم على عريان يوسف سعد بالاشغال الشاقة لمدة عشر سنين. و اعترف عريان يوسف بأنه كان عايز كمسيحى يغتال عميل الاستعمار بنفسه عشان مايتدانش المسلمين و يتتاخد دوافع القتل بإنها دينيهفتتشوه الحركه الوطنيه.


</doc>