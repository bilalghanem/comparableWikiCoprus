<doc id="14784" title="سامى الجميل" url="https://arz.wikipedia.org/wiki?curid=14784">
سامى الجميل

سامي الجميّل /سامي لچميّل/ <sami elʒemayyel=""> (اتولد في 3 ديسمبر 1980) هو سياسي لبناني ونايب في البرلمان اللبناني عضو عن كتلة الكتايب. ومنسق اللجنة المركزية في حزب الكتايب وهو ابن امين الجميل الرئيس اللبناني السابق واخو بيير امين الجميل الصغير. سامي دايما بيركز على اهمية المصالحة بين المسيحيين في لبنان ودور الكنيسة في المصالحة دي. كمان بيهتم بتقريب وجهات النظر بين اللبنانيين عموما والمسيحيين خصوصا في لبنان.

اعلن في فبراير 2009 بأنه هيكون واحد من اتنين من الكتايب اللي هيخشوا انتخابات البرلمان اللبناني اللي كانت في يونيو 2009، عن منطقة المتن. على نفس الكرسي اللي كان فيه بيير امين الجميل وقبله امين الجميل وقبله موريس الجميل الجميل كان واحد من خمس كتايبيين اللي كسبوا في الانتخابات في كل لبنان، واحد بس للفوز في منطقة المتن. سامي فاز ب47,688 صوت.

سامي اتولد في عيلة مارونية كاثوليكية بارزة في لبنان في بكفيا في بيروت. جده، بيير الجميل، مؤسس حزب الكتايب سنة 1936. سامي هو ابن الرئيس اللبناني السابق والزعيم الحالي للكتايب امين الجميل. أخوه الكبير، بيير، كان عضو في البرلمان ووزير في الحكومة قبل اغتياله في 21 نوفمبر 2006. سامي بردو يبقى ابن اخو الرئيس السابق المغتال المنتخب بشير الجميل. وله اخت اسمها نيكول. ومامته تبقى جويس الجميل
سامي معاه ليسانس حقوق (2003) وماجستير في القانون الدستوري (2005) من جامعة القديس يوسف في بيروت.

سامى اسمه خد انتباه الاعلام لما حرق العلم السوري في مظاهرة سنة 1998 ضد الاحتلال السوري وعمل بعد كدة اعتصامات ومظاهرات مع زمياله الطلبة وكانوا بيطالبوا بانسحاب الجيش السوري ومخابراته وخروج المعتقلين من السجون السورية. وفي الجامعة اليسوعية وهو بيدرس كان هو وزمايله ليهم نشاط ونضال سياسي واللي خلا سامي يتمسك من الامن كذا مرة وفي 11 ابريل 2005 سامي راح بعريضة لساحة الاسكوا ممضي عليها من عشرتلاف طالب عشان المعتقلين في السجون السورية. سامي الجميل كان رئيس الحركة الطلابية لحزب الكتايب لما كان طالب في كلية الحقوق في جامعة القديس يوسف في الفترة من 1999 وقعد بعدها كام سنة. سياساته اعتبرت محافظة وقومية أكتر من والده أمين الجميل ، وانه في 5 نوفمبر سنة 2006 أطلق حركة لبناننا، منفصلة عن حزب الكتايب. حركة سامي هدفها انها تعيد توحيد المسيحيين اللبنانيين المنقسمين سياسيا. سامي هو ناقد كبير للجناح العسكري لحزب الله والتيار الوطني الحر بتاع ميشال عون. في انترفيو عمله سنة 2006 بعد الحرب بين اسرائيل وحزب الله، الجميل اتهم حزب الله انه بيسعى "لتنفيذ اقامة دولة اسلامية في لبنان" ، وقال كمان ان "حزب الله بيتصرف كانه بلد مستقل بذاته: سلطة سياسية سلطة اقتصادية ، ولاء اجتماعي وقوى عسكرية، والمنطقة اللي بتفرض فيها قوانينها... كل صفات الدولة". وعبر عن أمله في أن المسيحيين اللبنانيين يوحدوا مواقفهم السياسية في إطار زي كدة، وشدد على أن الكتايب هي مفتوحة لكل المسيحيين. 
بعد اغتيال اخوه بيار امين الجميل في نوفمبر 2006، سامي رجع لحزب الكتايب وبقى رئيس مجلس الشباب والطلاب في حزب الكتايب في 2007 وبقى منسق للجنة المركزية لحزب الكتايب.

في أوائل سنة 2009، الكتايب اعلنت انها عملت اتفاق مع ميشال المر عشان يشكلوا تحالف سياسي في منطقة المتن في الانتخابات النيابية اللبنانية اللي كانت في يونيو. أعلنوا أن سامي الجميل هيرشح نفسه في البرلمان وهيكون واحد من اتنين من الكتايب اللي هيمثلوا منطقة المتن في لبنان، والتاني ايلي كرامي. في 3 أبريل 2009، سامي اعلن رسميا ترشيحه، وقال تاني أن "الوحدة المسيحية هي الحل الوحيد" لمشاكل لبنان.
بعد ترشيحه في فبراير 2009، كان سامي باستمرار بيشدد على أهمية التصويت لكل اللبنانيين في الانتخابات الجاية. في 21 فبراير، سامي صرح أن عدد المسيحيين اللي بيصوتوا ممكن يعمل اختلاف في الاختيار بين "لبنان بلد المقاومة والدولة الرئيسية اللي بتتأثر بالصراع العربي الإسرائيلي أو لبنان البلد اللي مش منحازة والبلد الديموقراطية". الجميل كمان صرح أن الكتايب مش هتوافق على أي اتفاق أو مصالحة مع التيار الوطني الحر طالما ان التيار الوطني الحر بيدعم حزب الله في انه يشيل سلاح.
بعد كدة نجح سامي الجميل في الانتخابات. من سبع كراسي ممكن الفوز بيهم عن منطقة المتن، واحد لسامي، وواحد للحليف ميشال المر، والباقي راح للتيار الوطني الحر بزعامة العماد ميشيل عون.



</sami></doc>