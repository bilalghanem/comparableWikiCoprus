<doc id="15339" title="اندروميدا (جالاكسى)" url="https://arz.wikipedia.org/wiki?curid=15339">
اندروميدا (جالاكسى)

او "بالعربى :مجرة المرأة المسلسلة" (Andromeda Galaxy) هى اقرب مجره فى المسافه من مجرة درب التبانه اللى فيها كوكب الارض.اندروميدا هى مجره ملولوه (حلزونيه) بينها و بين الارض حوالى 2,500,000 سنه ضوئيه و ممكن الواحد يشوفها بالعين المجرده فى الليالى الضلمه اللى ما بيطلعش فيها القمر.اتسمت المجره على اسم الاميره اندروميدا فى الميثولوجيا اليونانيه القديمه.قطرها حوالى 150 ألف سنه ضوئية يعنى اكبر من مجرتنا " درب التبانة " اللى فيها 200 مليار نجم و قطرها 100 سنه ضوئية وتعتبر من أكتر المجرات اللى اتعمل عليها افلام خيال علمي

العالم الفرنساوى شارل مسييه سماها مسييه 31 في الفهرس بتاعه . و علشان هيا قريبة من مجرة درب التبانة " 2.5 مليون سنة ضوئية " ممكن نشوفها من برة الكوكب بوضوح . أهم حاجة ف مجرة المرآة المسلسلة مركزها لآنهم افتكروا أن فيها ثقب أسود ، وافتكروا أنهم الثقب الأسود وصلها من مجرة تانية لما خبطت ف مجرة تانية . لكن الصور الجديدة من تلسكوب هابل الفضائي بينت ان فيها دراع " لآنها مجرة حلزونيه " من النجوم الحمرا ودى نجوم قديمة و في دراع من النجوم الزرقا و دى لسه مولودة و الحلقتين دول بيلفوا حول ثقب أسود كبير جداً.

بنشوف مجرة اندروميدا من زمان جدا بالعين المجردة و كتب عنها راشيل مسييه في فهرسه على اعتبار أن مكتشفها قبله سيمون ماريوس اللى شافها بالتلسكوب سنه 1612 . سجلها مسييه تحت رقم 31 في فهرسه .وبعد كده سجلها يوهان دراير في الفهرس بتاعه برقم NGC224 و اصدرالفهرس ده سنة 1888. وفضلت طبيعة السديم ده مش معروفة واتسمي سديم حلزونى علشان شكله . وافتكروا انها جزء من مجرة درب التبانة و سنه 1885 عرف إيرنست هارتويج يشوف مستعر أعظم لكن مكانش في اي اهتمام للمستعر . طلع معهد دراسات الفضاء الأسباني الموجود في كتالونيا في سنة 2005 رسالة علمية عن متغير ثنائي في مسييه 31 ، وعلماء المعهد قدروا يعرفوا المسافة بنا وبين "مسييه 31" وكانت بين 38و2 - 66و2 مليون سنة ضوئية. وتعتبر المجرة من المجرات الحلزونية حسب الضوء اللى باين منها . العلماء استخدموا مرصد كيك سنه 2005 وعرفوا ان النجوم اللى على حرف المجرة دى اصلا جزء منها وده يعنى ان مجرة مسييه31 زادت 3 ضعاف القطر القديم بتاعها وبقت 220 مليون سنه ضوئية والتقارير القديمة كانت بتقول انها 120 مليون سنه ضوئية بس .


</doc>