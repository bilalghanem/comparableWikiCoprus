<doc id="80892" title="حادثه قطر منفلوط" url="https://arz.wikipedia.org/wiki?curid=80892">
حادثه قطر منفلوط

حادثة قطر منفلوط هى حادثة حصلت يوم 17 نوفمبر 2012 عند مزلقان قطر عند قريةالمندرة فى منفلوط ف محافظة اسيوط
. الحادثة حصلت لما قطر خبط فى اوتوبيس مدرسة فيه 70 طفل ، الحادثة اتسببت فى وفاة 50 طفل و سواق الاتوبيس و 17 طفل مصاب.. الحادثة دى حصلت بعد كام يوم من حادثة قطر تانيه فى الفيوم. الحادثة دى اتسببت فى حالة غضب شعبى جامد اتشال بسببها وزير النقل محمد رشاد المتينى و رئيس هيئة السكة الحديد مصطفى قناوى و طلع محمد مرسى فى تسجيل على التلفزيون عزا اهل الاطفال و قال ان المسئولين عن الحادثة حيتم محاسبتهم و انه حيتصرف حوالى 10,000 جنيه تعويض لأهل المتوفيين و 5000 للمصاب.و اتقبض على عامل المزلقان / اللى اتهمه البوليس انه ساب المزلقان مفتوح و القطر جى و قت تعدية الاتوبيس المزلقان. هشام قنديل رئيس الوزرا ، بعدين راح فى زيارة للاطفال المصابين فى المستشفى مع وزير الداخلية احمد جمال و محافظ اسيوط و هناك أهالى الاطفال و اهل اسيوط اعترضوا على الأهمال اللى اتسبب فى الحادثة دى و على سياسة وزارة هشام قنديل و سياسة محمد مرسى ، و ده اللى خلى الامن تمنع المتظاهرين من الوصول لهم و انهم يمشوا.. كمان طيارات خاصة اتبعتت عشان تنقل مجموعة من الاطفال لمستشفيات فى القاهرة عشان المستشفيات الحكومية فى اسيوط تعبانة و فى نقص فى الادويا.



</doc>