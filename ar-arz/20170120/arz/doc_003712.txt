<doc id="10343" title="سنه ضوئيه" url="https://arz.wikipedia.org/wiki?curid=10343">
سنه ضوئيه

السنه الضوئيه هى وحدة قياس المسافات فى الفضاء الخارجى . السنه الضوئيه هى المسافه اللى ممكن يسافرها الضوء (النور) فى السنه و اكمن الضوء بيتحرك بسرعة 300,000 كم فى الثانيه فبالتالى السنه الضوئيه بتساوى (9,500,000,000,000) كيلومتر.

المسافات على كوكب الارض ممكن تتقاس بسهوله بالكيلومتر لاكن فى الكون الواسع اللى مالوش لا بدايه و لا نهايه ف الكيلومتر بيبقا مالوش فايده فى قياس المسافات بين النجوم و المجرات.المسافه بين مجرة درب التبانه مثلا (اللى بينتمى ليها كوكب الارض) و بين اقرب مجره كبيره تانيه ( مجرة اندروميدا) هى 21 كوينتيليون كيلو متر يعنى 21,000,000,000,000,000,000 كم و المسافه دى لما تتحسب بالسنين الضوئيه بتبقا 2.3 ميليون سنه ضوئيه. و عشان كدا بيفضل العلما بتوع الفلك انهم يقيسو المسافات فى الفضا بالسنين الضوئيه لانها اسهل فى التعامل معاها.



</doc>