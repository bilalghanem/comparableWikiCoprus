<doc id="136993" title="لغه امازيغى" url="https://arz.wikipedia.org/wiki?curid=136993">
لغه امازيغى

اللغه الامازيغي (Tamaziɣt, ) هى لغه من عيلة اللغات الافرو-اسيويه, الامازيغى الحديث متفرع لفرعين اساسيين فرع شمالى و فرع جنوبى و بينتشر اللى بيتكلموه فى شمال افريقيا من اول المغرب لحد مصر (واحة سيوه وجارا) و البلاد اللى بينهم: الجزاير, تونس, ليبيا, مالى و النيجر و في بردو ناطقين بالامازيغى فى اوروبا الغربيه, امريكا, كندا. اثرت و تأثرت اللغه الامازيغيه باللغات اللى اتحكت بيهم فى تاريخها الطويل زى المصرى القديم, العبرى, الفينيقى, اليونانى, اللاتينى, التوركى, العربى و قريب الفرنساوى و الاسبانى. الامازيغى لغه رسميه فى دولتين: المغرب والجزاير. ما فيش معلومات رسميه للعدد الحقيقى للى بيتكلمو امازيغى بس اللغويين بيقدرو عددهم بحوالى 60-65 مليون.

الامازيغى منتشر على مساحه كبيره فى شمال افريقيا.

اللغه الامازيغيه بتعتبر لغه رسميه في المغرب و الجزاير, و لغه وطنيه في مالي و النيجر.

لسه في مصر منطقتين بيتكلمو امازيغى: واحة سيوه وواحة جاره. والامازيغى في المنطقتين دول مهدد بالانقراض.

فى حوالى 20.000 مصرى بيتلكم امازيغى فى المنطقتين دول, و العدد لسه بيتراجع و ده راجع لعدة اسباب. فى بعض الآباء السيويين بيحتقرو اللغه الامازيغيه, وبيعتقدو ان ابناءهم حيكونو متحضرين و ينجحو فى دراستهم لو تركو لغتهم و تعلمو فى مكانها العربى.



</doc>