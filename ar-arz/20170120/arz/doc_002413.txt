<doc id="78985" title="عبد الملك بن مروان" url="https://arz.wikipedia.org/wiki?curid=78985">
عبد الملك بن مروان

عبد الملك بن مروان (646-705)، خامس الخلفا الأمويين ، حكم من 685 ل 705 . اتلقب بـ " ابو الملوك " إكمن اربعه من ولاده اتولو الخلافه بعده. بيعتبر المؤسس التانى للدوله الأمويه و قدر انه ينقذها من المخاطر ، فقضى على تمرد عمرو بن سعيد فى دمشق سنة 689 ، و قضى على مصعب بن الزبير و رجع العراق للدوله الأمويه سنة 691. و فى سنة 692 بعت الحجاج بن يوسف الثقفى عشان يحارب عبد الله ابن الزبير فقضى عليه فى مكه. عين الحجاج والى على الحجاز و بعدين ولاه الكوفه ، و قدر قواده و بالذات المهلب بن أبى صفره انهم يهزمو الخوارج.

عبد الملك بن مروان هادن البيزنطيين لكن بعد ما قضى على تمرد مصعب بن الزبير نقض الهدنه و قدر قائده حسان بن النعمان انه يستولى على قرطاجه.

ابتدت فى عهده عملية تعريب الدواوين فى البلاد اللى غزاها العرب و استولو عليها ، و اسس دار لسك العمله.


</doc>