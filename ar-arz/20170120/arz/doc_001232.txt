<doc id="81188" title="استفتاء دستور مصر 2012" url="https://arz.wikipedia.org/wiki?curid=81188">
استفتاء دستور مصر 2012

بعد ازمة الاعلان الدستورى فى نوفمبر 2012 ، اللى ادت لاحتجاجات مصر 2012-2013 ، محمد مرسى ، رئيس مصر، حصن الجمعيه التأسيسيه المصريه المسئولة عن حط دستور مصر الجديد ،اللى غالبية اعضائها من الإخوان المسلمين و السلفيين و الاحزاب الدينية و اللى عليها مشاكل عشان مش بتمثل كل احزاب و طوايف المصريين ، و مد فترتها لمدة شهرين. بعد فترة قصيره و على غير المتوقع فى يوم 1 ديسمبر سلم المستشار حسام الغريانى رئيس الجمعية التأسيسية مشروع الدستور الجديد للرئيس محمد مرسى. و حصلت مراسم للحدث ده و دعى محمد مرسى الشعب لأستفتاء تبتدى فى 15 ديسمبر 2012. انصار تمرير الدستور من الاخوان و السلفيين و الاحزاب اللى بمرجعية دينية استخدمت دعاية لحشد الناس لنعم ان الاستفتاء بيحافظ على هوية مصر الاسلاميه و ان تمرير الدستور حيعمل استقرار للبلد ، و ده اللى رافضته و عارضته القوى المدنيه اللى كانت منقسمة بين الحشد لأ و الحشد لمقاطعة الاستفتاء.الاستفتاء خلص بغالبية لنعم 63.8% ، فى الوقت اللى قالوا لا كانوا 36.2%. و اتعملت المسوده دستور مصر رسمى يوم 26 ديسمبر 2012.
الاستفتاء فى مصر كان على مرحلتين ، متقسمة على محافظات. المصريين اللى فى الخارج تصويتهم حيبقى يوم 12 ديسمبر 2012. المحافظات اللى فى المرحلة الأولى حتبقى يوم 15 ديسمبر و المحافظات اللى فى المرحلة التانيه حتكون يوم 22 . ديسمبر 

[[ملف:Egyptian constitutional referendum 2012.svg|thumb|النتائج حسب المحافظة:<small>

[[تصنيف:سياسة مصر]]
[[تصنيف:2012 فى مصر]]
[[تصنيف:استفتاء مصر]]

</small></doc>