<doc id="94188" title="عيد الحب" url="https://arz.wikipedia.org/wiki?curid=94188">
عيد الحب

يوم القديس فالنتين او عيد الحب هو تقليد غربي اتعود عليه المصريين انهم يحتفلوا بعيد الحب يومي 14 فبراير و4 نوفمبر بشراء الهدايا والورود .

القصة بأختصار ليها علاقة بالامبراطور الروماني كلوديس الثاني لانه عمل قانون بيمنع الشباب من الجواز علشان عايز افراد جيشه يزيد و كان فاكر الشباب المتجوزين مينفعوش يبقوا كفائه معاه ، و الاسيس فالنتين كان بيجوزهم و لما الامبراطور اكتشف انه بيجوزهم من وراه فى السر و بيعانده حبسه و خلاه يقضي بقيه عمره فى السجن.

أفتى الدكتور عبد العظيم المطعني عضو المجلس الاعلى للشؤون الاسلامية فى القاهرة وأستاذ الدراسات العليا فى جامعه الازهر بانها حرام طالما مفيش ايام بعينها للاحتفال و ان مفيهاش حاجه من الي ربنا حرمها من رقص و اختلاط و بدع وحاجات محرمة و محظوره ، فى حدود ما ربنا حلل.

و المصريين فى الشارع بتظهر عليهم مظاهر الاحتفال مسلم او مسيحي بيشتروا الورود و الهدايا باللون الاحمر للناس الي بيحبوهم فى يوم 14 فبراير و يوم 4 نوفمبر فى كل سنه ، و فى 14 فبراير 2006 اتباع ورد بسته ملايين جنيه يعني عشره فى الميه من قيمه بيع الورود.

الفنان عزت العلايلى بيقول ان عيد الحب من أجمل الايام فى حياته وأنه بيتمنى يسود الحب وينتشر بين كل المصريين وأوصى بحب مصر فهى بلد الرقى والفن والحضارة .

اما الفنانة دلال عبد العزيز بتقول أن يوم عيد الحب أحلى شيء فى حياتها وأنها فى كل سنة بتشتري الهدايا لزوجها الفنان سمير غانم

اماالفنانة ميرفت امين فقالت إنها تشعر بالسعادة طوال السنة بس يوم عيد الحب اجمل يوم بالنسبة لها عشان بيفكرها بالافلام الرومانسية اللى مثلتها على شاشة السينما .

اما الفنان احمد قمر فيقول انه اجمل يوم علي الاطلاق عندما يكون بصحبة زوجته وولده سليم ويقضيان اليوم اي مكان طالما مع من يحب ويدعو الجميع الي اظهار المعني الحقيقي للحب في كل ايام السنه .



</doc>