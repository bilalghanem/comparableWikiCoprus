<doc id="103391" title="الحرب الايطالية الاثيوبية التانيه" url="https://arz.wikipedia.org/wiki?curid=103391">
الحرب الايطالية الاثيوبية التانيه

الحرب الايطالية الاثيوبية التانية هى حرب حصلت بين مملكة ايطاليا والامبراطورية الاثيوبية فى شهر اكتوبر 1935 وفضلت لحد 1936، اول واحد بدأ الحرب كان بنيتو موسوليني، لانه كان عايز يبعد اهتمام الايطالين عن مشاكل الوطن، وكان بيحلم انه يوفر مصدر للمواد الخام اللى بتحتاجها الصناعة الايطالية.

بدأ غزو اثيوبيا فى اكتوبر 1935، وبدأ الايطالين يستولوا على مدن اثيوبية كتيرة، ومن خلال القنابل الايطالية اتحولت المدن لخراب، وحس الامبراطور هيلا سيلاسي انه مستحيل ان الحرب تستمر ضد عدو عنده اسلحة حديثة زي دي، فهرب من البلاد ومرجعش للعرش تاني غير فى سنة 1941، وفي يوم 5 مايو 1936 استولى المارشال بييترو بادوليو على اديس ابابا عاصمة اثيوبيا، واعلن موسوليني اثيوبيا ارض ايطالية.


</doc>