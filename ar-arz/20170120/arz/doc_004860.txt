<doc id="14176" title="الامبراطوريه اللاتينيه فى قسطنطينيه" url="https://arz.wikipedia.org/wiki?curid=14176">
الامبراطوريه اللاتينيه فى قسطنطينيه

الامبراطوريه اللاتينيه فى قسطنطينيه او الامبراطوريه اللاتينيه قسطنطينيه ( Latin Empire of Constantinople )، امبراطوريه اقطاعيه عاشت من 1204 ل 1261. اسسها قواد الحمله الصليبيه الرابعه على نموذج مملكة بيت المقدس اللاتينيه بعد ما استولو على قسطنطينيه. هدف الحمله الصليبيه الرابعه اللى قادها انريكو داندولو كان مهاجمة مصر و القضاء على قوتها و بعد كده التوجه لبيت المقدس لتحريره من المسلمين. لكن الحمله دى عمرها ما وصلت مصر و لا بيت المقدس لإن دونادولو راح بيها على القسطنطينيه عاصمة البيزنطيين المسيحيين ، و عملت فيها فظايع و قتلت اعداد كبيره من سكانها المسيحيين و مانجاش منهم غير اللى قدرو يهربو و نهبتها هى و كنايسها و استولت عليها فى 16 مايو 1204 و نصبت عليها امبراطور كاتوليكى من نبلا اوروبا هو الكونت بالدوين دى فلاندر Baudouin de Flandre و اسست الامبراطوريه اللاتينيه قسطنطينيه على انقاضها.

شملت المملكه اللاتينيه شبه جزيرة البلقان و جزر الارخبيل اليونانى و كانت تابعه ليها مملكة سالونيك و امارة اخايا و اقطاعيات تانيه. هاجمها ملوك امبراطورية نيقيا البيزنطيين ، اللى اتحالفو مع مصر ، و حكام ابيروس و البلغار و الترك و استردها ميخائيل التامن بالايولوجوس سنة 1261 و رجعها للامبراطوريه البيزنطيه لكن ڤينيسيا فضلت مسيطره على اكتر الجزر اليونانيه و خضعت اتينا لكتالونيا و فضلت اخايا تحت سيطرة اسرة فيلاردوان.


</doc>