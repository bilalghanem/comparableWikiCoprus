<doc id="5262" title="بينيتو موسولينى" url="https://arz.wikipedia.org/wiki?curid=5262">
بينيتو موسولينى

بينيتو اميلكارى اندريا موسولينى (بالطليانى:"Benito Amilcare Andrea Mussolini") (اتولد 29 يوليه 1883 - مات 28 ابريل 1945 )كان رئيس وزرا فى ايطاليا من سنة 1922 و كان واحد من اهم القاده بتوع المحور مع ادولف هيتلر ايام الحرب العالميه التانيه.

موسولينى كان قائد الحزب الفاشيستى الطليانى و بيعتبر واحد من اهم المؤسسين بتوع الايديولوجيا الفاشيه فى اوروبا. موسولينى ابتدا يستعمل لقب ايل دوتشى من اول سنة 1925 و اللى معناه القائد او الزعيم.

مع اواخر الحرب العالميه التانيه و هزيمة ايطاليا و احتلالها من قوات الحلفا حاول موسولينى انه يهرب على سويسرا بس مسكوه اعضاء من الحزب الشيوعى الطليانى و اعدموه بالرصاص من غير محاكمه جنب بحيرة كومو فى لومباردى (شمال ايطاليا). بعد الاعدام خدو جتته على ميلانو و علقوه من رجليه فى محطة بنزين هناك للناس عشان تشوفه و يتأكدو من موته.


</doc>