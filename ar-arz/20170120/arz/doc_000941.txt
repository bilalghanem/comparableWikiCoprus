<doc id="130644" title="دير السلطان" url="https://arz.wikipedia.org/wiki?curid=130644">
دير السلطان

دير السلطان دير أثري للأقباط الأرثوذكس مكانه جوة أسوار البلدة القديمة لمدينة القدس، في حارة النصارى جنبها كنيسة القديسة هيلانة و كنيسة الملاك والممر اللي بيوصل من كنيسة هيلانة لحد سور كنيسة القيامة. مساحة الدير حوالي 1800 م2. صلاح الدين الأيوبي رجَّع الدير للأقباط بعد ما الصليبييناستولو عليه، ووقتها اتعرف الددير باسم "دير السلطان". ولدير السلطان أهمية خاصة عند الأقباط لأنه طريقهم المباشر للوصول من دير مار أنطونيوس اللي فيه مقر البطريركية المصرية إلى كنيسة القيامة.

ساحة الدير موجودة فوق كنيسة القديسة هيلانة وفي الزاوية الجنوبية الغربية من الساحة فيه كنيستين تاريخيتين اللي هما كنيسة الأربعة كائنات الروحية الغير متجسدة (الأربع حيوانات) ومساحتها 42 م2، و كنيسة الملاك ميخائيل وهي في الدور الأرضي ومساحتها 35 م2. وعشان تروح من الدير دة لكنيسة القيامة لازم تدخل كنيسة الأربعة حيوانات وتنزل منها لكنيسة الملاك وتخرج من بابها لردهة كنيسة القيامة. والمفروض ان فيه نزاع تاريخي على ملكية الدير دة بين الأقباط والأحباش.


</doc>