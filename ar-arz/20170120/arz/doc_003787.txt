<doc id="1008" title="لغه رومانى" url="https://arz.wikipedia.org/wiki?curid=1008">
لغه رومانى

الروماني (limba română,‏ ‏ ‏)‏ هيه لغه رومانسيه بيتكلمها ما بين 24 و 28 مليون انسان فى رومانيا و مولدوفا و حته صغيره فى صيربيا اسمها فويفودينا و حته كمان فى اليونان اسمها جبل اتوس.اللغه الروماني لغه رسميه فى منظمات دوليه زي فى الاتحاد الاوروبي و الاتحاد اللاتيني.اغلب مفردات اللغه جاي من اللاتيني (حوالي 66%) و باقي المفردات من اصول تانيه اهمها الداشي، التوركي، اليوناني و الانجليزي و الفرنساوي.الروماني ليه مجمع لغوي اسمه اكاديميا رومانا (Academia Română) و هو المسئول عن الدراسة و الحفاظ على اللغه الروماني و الادب و الثقافه الرومانيين.
السكان الاصليين لرومانيا كانو شعب هيندو-اوروبي اسمهم الداشيين و دول انهزمو سنة 106 (ع.ح) قدام الغزو الروماني اللى قاده الامبراطور تراجان ووقعت مناطق كبيره من اراضي الداشيين تحت حكم الامبراطوريه الرومانيه اللى فرضت اللغه اللاتيني على الداشيين.
اللغه الروماني قريبه من بقية اللغات الرومانسيه زي الفرنساوي و الاسباني و الطالياني، بس لاسباب تاريخيه معينه اهمها ان رومانيا متحاطة من كل الجهات بشعوب سلافيه و وجودها فى شرق اوروبا فحصل انفصال بينها و بين باقي اللغات الرومانسيه اللى اتطورت فى فى غرب اوروبا و اتاثرت باللغات الالمانيه فى الوقت اللى فضلت فيه الروماني محافظة على كتير من خصايص اللغة اللاتيني القديمه. يعني مثلا، اللاتيني فيه 6 حالات اعراب للكلمات و الروماني فيه خمس حالات:
و مش موجود اى حالات اعراب فى اللغات الرومانسيه الحديثة، معظم اللغات الرومانسيه الحديثه فيها نوعين للاسم يا مزكر يا مؤنث. الروماني فيه تلات حالات زي اللاتيني الكلاسيكي: يا مزكر يا مؤنث يا محايد.
النص المصرى:
النص الرومانى:



</doc>