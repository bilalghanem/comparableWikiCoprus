<doc id="12431" title="عبد اللطيف مبارك" url="https://arz.wikipedia.org/wiki?curid=12431">
عبد اللطيف مبارك

عبد اللطيف مبارك ( اتولد فى محافظة السويس فى 30 اكتوبر 1964 ) شاعر مصرى من اشهر الشعرا المصريين اللى بيكتبوا بالمصرى ، و اشتغل برضه فى افلام تسجيليه لشبكة تليفزيون النيل وعمل فيلم " بحيرة ناصر " و فيلم "متحف محمد عيد " مع الملحن اكرم مراد و المخرج ياسر مفضل و كتب اغانى لمسرحيات زى " الاستاذ " لسعد الدين وهبه و " لا ارى لا اسمع " لبهيج اسماعيل اللى اخرجها ناصر كامل لهيئة قصور الثقافه. و عمل مجموعه من الأغانى مع مغنيين و ملحنين منهم أشرف اسركى و كرم مراد و عهدى شاكر و محمد نادر و احمد الحسينى و محيى صلاح.وغيرهم. جت شهرته لإنه بيكتب شعره بحرفنة إبن البلد الفيلسوف فى نفس الوقت .وهوه لسه عايش ينة السويس لحد دلوقتى.





قصيدة درويش

لامم وشوش الخلق ف جراب العبط

ناقش على توبى الفقير.. موَال

بلضُم سبح الوان لخلق بتتمسخ

واحد ورا التانى …..

فانى

حلمكم ياهل العقول أحوال

دهشة عيون راميه البصر بُكره

ندهه السكك فارده القلوب ……

تنداس

أنا بالمقاس

ساكن عياقه مبين كُل البشر عُريي

متسمرين رجليّا فوق خد الرصيف

فتارين

ساعات تنخ وساعات … تلين

حلمكم يا اهل الكلام أحلى

فأنا إللى هايم وللا الخلق ويّايا

درويش وداير حلقة الأذكار

أخرج تفيض روحى

بين صفها الأوتار

أشتاق لتوب الضريح

والبركه للأخيار

ناموا على كتاف الزمن .. بُرهان

علامات تقايض .. معجزه



</doc>