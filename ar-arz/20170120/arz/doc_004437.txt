<doc id="10556" title="جميز" url="https://arz.wikipedia.org/wiki?curid=10556">
جميز

الجميز ("Ficus sycomorus") هو اسم شجره و اسم الفاكهه اللى بتطرحها الشجره، الجميز بيشبه التين و بيطلع فى مصر و فى بلاد افريقيه تانيه كتير جنوب الصحرا و شمال مدار الجدى و كمان موجود فى اليمن و فى بلاد الشام.
شجرة الجميز حجمها كبير و يصل طولها لـ 20 متر و عرضها لـ 6 متر , فروعها كثيفه و اوراقها على شكل قلب و يصل طول الورقه الواحدة الى 14 سم و عرضها الى 10 سم. ثمرة الجميز طعمها حلو و و قطرها 2-3 سم , لونها اخضر فى البداية يتحول لونها للاصفر او الاحمر و احيانا بنى غامق.الجميز شجرة دائمة الخضره و يتوفر طول السنه لكن موسمه ما بين شهر أيلول و شهر أغسطس.

شجرة الجميز ليها اهميها تاريخيه كبيره فى بلاد الشرق الادنى و ابتدا المصريين القدام يزرعوها من عصر قبل الاسرات و كانو بيقدسوها و بيعتبروها شجرة الحياه اللى بيتقف بين عالم الاحياء و عالم الاموات.فى مصريين قدام اتسمو اسامى مشتقه من الجميز زى سينوحى اللى معنا اسمه ابن شجرة الجميز.خشب الجميز استعمله المصريين القدام فى عمايل التوابيت و اترسمت اكتر من مره فى المقابر بتاعتهم.

اتذكرت شجرة الجميز فى الكتب المقدسه بتاعة اليهود و المسيحيين فى كذا مكان (سفر عاموس و سفر الملوك الاول و سفر المزامير و انجيل لوقا).


</doc>