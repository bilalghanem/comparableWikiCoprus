<doc id="23858" title="ويكيبيديا ايرلاندى" url="https://arz.wikipedia.org/wiki?curid=23858">
ويكيبيديا ايرلاندى

ويكيپيديا ايرلاندى ( Vicipéid na Gaeilge)‏ هى النسخه الايرلاندى من مجموعة Wikipedia. النسخه الايرلاندى موجهه للى بيفهموا و بيتكلموا ايرلاندى. اتعملت شهر اكتوبر 2003 و اول مقاله اتكتبت فيها كانت شهر يناير 2004. فى فبراير 2010 عدت النسخه حاجز ال10,000 مقاله و دا خلاها تاخد المركز ال92 من حيث المقالات.

الاعلام فى ايرلاندا شايف ويكيپيديا ايرلاندى بشكل ايجابى و قال الباحث "بارى مكمالين" (Barry McMullin)‏ -من جامعة دبلن- ان ويكيپيديا ايرلاندى مفيدة, مع انها من المستبعد انها تكبر جامد زى بقية الويكيبيديات التانيه و شايف ان التدوير عن المعلومات فيها ممكن يبقى سهل و فعلى اكتر من ويكيپيديا انجليزى عشان فيها معلومات مش موجودة فى اى نسخة تانيه. فيه مصادر اكاديمية تانيه رحبت و عجبتها النسخة اللى شايفنها بتساعد فى التعليم.


</doc>