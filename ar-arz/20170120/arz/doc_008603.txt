<doc id="16054" title="ياسر الحبيب" url="https://arz.wikipedia.org/wiki?curid=16054">
ياسر الحبيب

ياسر يحيى عبد الله الحبيب هو شيعى اتولد يوم 20 يناير سنة 1979. درس العلوم السياسيه فى جامعة الكويت ودرس العلوم الدينيه الشيعيه. ياسر الحبيب معروف بإسلوبه وطريقته فى عرض الاراء فى الدين والتاريخ الاسلامى. كمان معروف عشان رغبته الشديده لنشر الاسلام الشيعى فى العالم و معروف بمهاجمته المستمره لعقيدة اهل السنه فى كل المجالات وهجومه بيختص بشخصيات محدده فى التاريخ الاسلامى مثل ابو بكر وعمر بن الخطاب وعايشه بنت ابو بكر، وكمان هو بيهاجم اى شخصيه شيعيه بتحاول تتقرب فى عقايدها مع مذهب السنه مثل محمد حسين فضل الله وحسن الصفار وغيرهم.

ياسر الحبيب ابتدا يطلع الحاجات الموجوده فى كتب التاريخ الاسلامى والروايات الشيعيه اللى متجرئش حد يطلعها فى الوقت المعاصر فى مجالسه الخاصه فى الكويت، وده خلا الحكومه الكويتيه تقبض عليه بتهمة "سب الصحابه"، وإتطورت القضيه لقضية امن دولة اتحكم فيها شهر مايو، 2004 بالسجن عشر سنين. القرار ده رفضته منظمات حقوق انسان دوليه كتير زى منظمة العفو الدوليه ووزارة الخارجيه الامريكيه، بس فضل فى السجن تلات شهور بس؛ وفرجت الحكومه الكويتيه عنه بعفو ميرى فى العيد الوطنى الكويتى. القرار ده اتوصف رسميا بعدين انه ”خطأ ادارى“. لكن ياسر الحبيب قدر يهاجر هجره مش شرعيه لـ العراق وبعديها لـ ايران وبعدين سافر لـ بريطانيا وماقدرتش السلطات الكويتيه تقبض عليه مره تانيه. فى نفس الوقت خد حق اللجوء فى بريطانيا. وهو ساكن دلوقتى فى لندن.

ياسر الحبيب اسس هيئه فى الكويت اسمها هيئة خدام المهدى، وهى هيئه ليها نشاطات تثقيفيه، بتوزع كتب وبتعمل زيارات لمراقد "اهل البيت"، والهيئه بتتبعها مؤسسات تانيه زى مجلة المنبر اللى كان بيشرف على تحريرها بنفسه لما كان فى الكويت واستمرت المجله دى لفتره طويله وبعدين إتوقف نشاطها لما مقر الهيئه اتقفل. كمان فيه مجله تانيه اسمها "مجلة ثائر" وهى مجله للاطفال. وكانت الهيئه بتصدر تقويم لنتيجه اسمه "تقويم الكساء"، وكمان عمل مشروع سماه اسم مشروع "على ولى الله" وبيختص بنشر المذهب الشيعى وتوصيله للى مش مسلمين.

ياسر الحبيب خد حق اللجوء فى المملكه المتحده، وإفتتح ليه مكتب فى لندن، وأسس جورنال بالانجليزى سماه الجورنال الشيعى (Shia Newspaper) وأشرف على تحريرها، وأسس تشكيله علميه ("مدرسه دينيه شيعيه") عشان تدس العلوم الدينيه وسماها "حوزة الإمامين العسكريين".

شهر يونيه 2010 فى ذكرى ولادة فاطمة الزهراء عند الشيعه. اتفتح المكتب الجديد بتاع هيئة خدام المهدى، والمبنى الجديد فيه:


دافع ياسر الحبيب عن شيعة مصر ضد اللى سماه "اضطهاد الحكومة المصريه"، والسايت بتاعه نشر اخبار عن اللى بيسميه "المظالم ضد الشيعه فى مصر"، ومنها استنكاره لاعتقال المتشيع المصرى الشيخ حسن شحاته.
وكمان اعتقال "محمد الدرينى" ريّس "المجلس الاعلى لرعاية ال البيت"، وقال ان اعتقاله كان "جريمه نكراء".
السايت بتاعه أعلن خبر الافراج عن "محمد الدرينى"، وأعلن ياسر الحبيب فرحته عن اللى سماه "الافراج عن سجين الشيعة فى مصر".
كمان ياسر الحبيب عمل مظاهره مع نشطاء هيئة خدام المهدى عند السفاره المصريه فى لندن عشان يطالبو بالافراج عن "حسن شحاته" والشيعه اللى اعتقلتهم الحكومه المصريه.

ياسر الحبيب ليه موقف سلبى من حكومة ايران على اللى عملته مع المرجع الشيعى "محمد الحسينى الشيرازى" اللى خلته الحكومه 



</doc>