<doc id="12713" title="شركة بيع المصنوعات المصريه" url="https://arz.wikipedia.org/wiki?curid=12713">
شركة بيع المصنوعات المصريه

شركة بيع المصنوعات المصريه فى الاصل شركة مصر لبيع المصنوعات المصرية هى شركه اتأسست على ايد رائد الاقتصاد المصرى طلعت حرب كاول محاوله لبناء اقتصاد مصرى متحرر من التبعيه و السيطره الاجنبيه. ابتدت نشاطها سنة 1933 بست فروع وبراسمال خمس تالاف جنيه مصرى .صدر مرسوم ملكى بتأسيس الشركة فى اكتوبر 1932 و هى دلوقتى واحده من شركات قطاع الاعمال العام التابعه للشركه القابضه للسياحه و الفنادق والسينما.

بذرة الشركه كان فكره للمفكر المصرى سلامه موسى اللى الف كتاب اسمه " غاندى والحركه الهنديه " الفه من كترة إعجابه بغاندى وعشان ينقل لمصر افكاره وطرقه اللى كان بيحارب بيها التخلف والإستعمار اياميها فى الهند. وكتب سلامه موسى انه لازم يكون فيه محل كبير فى نص البلد بيبيع المنتجات المصريه، ولما قرا " طلعت حرب " اللى كتبه سلامه موسى عجبته الفكره فعزمه و ناقشه فى الموضوع فكانت افكار سلامه موسى بذرة للمحل اللى كان اسمه اياميها " شركة مصر لبيع المصنوعات المصرية "

فروع شركة بيع المصنوعات المصريه : 

عدد فروع الشركة دلوقتى فى كل مدن مصر 70 فرع


</doc>