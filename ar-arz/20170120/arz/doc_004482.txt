<doc id="14513" title="دسوق" url="https://arz.wikipedia.org/wiki?curid=14513">
دسوق

دسوق () هى مدينه مصريه تبع محافظة كفر الشيخ فى شمال الدلتا على بعد 80 كم من اسكندريه. من الناحيه الاداريه، دسوق واحده من عشر مراكز بتتكون منهم محافظة كفر الشيخ. مبنيه على ضفاف نهر النيل و بتطل على فرع رشيد بمسافة 25 كم ومن معالمها المهمه جامع العارف بالله ابراهيم الدسوقى. بيتبع دسوق قريه ابطو اللى كانت معروفه باسم بوتو و كانت عاصمة مصر السفلى قبل توحيد مصر سنة 3200 قبل الميلاد.

مدينة دسوق بتقع عموما فى اقصى شمال مصر، اما تحديدا حسب التقسيم الاداري لمحافظات مصر، دسوق بتقع فى جنوب غرب محافظة كفر الشيخ، اما حدود المركز هى:



حسب اخر تعداد تقديري بتقوم بيه المحافظه فى 31 ديسمبر 2009:

من ناحية مناخ المدينه، بتتصنف تبع اقليم مناخ البحر المتوسط، والاقليم بيتميز بانه حر في فصل الصيف، دافي وممطر في فصل الشتا.

مركز دسوق فيه 10 قرى رئيسيه و25 قريه تابعه و206 عزبه:

المدينه فيها منشآت تعليميه فى كل مراحل التعليم المختلفه:

محو الاميه

فيه عدد كبير من فصول محو الاميه خصوصا فى الريف، وحسب تعداد 2007 بيبان التالي:

التعليم الاساسي


المرحلة الثانوية


التعليم الازهري


التعليم الجامعي

فى دسوق فرع لجامعه الازهر، وبتتمثل فى كلية الدراسات الاسلاميه والعربيه.

المحافظ اللى فات "صلاح سلامه" حط حجر الاساس لبناء فرع جامعه كفر الشيخ فى دسوق فى نهاية شارع الاستاد.

فيه شبكة طرق مميزه بتحيط بمدينة دسوق، وبتربطها بمحافظة كفر الشيخ ومحافظات جنبها (البحيره، الغربيه)، ومن اهم الطرق دي:



- فيه كباري تانيه زي:

دسوق فيها وحدة مرور بتخدم دسوق وتوابعها ومدن ومراكز تانيه زي فوه ومطوبس، وبيتم فيها التراخيص وامتحانات المرور... الخ.

دسوق فيها تاكسيات ليها لون مميز (اصفر وابيض) ، وكمان فيها اتوبيسات عامه وسرفيس (3 خطوط سرفيس) بتنقل السكان جوه المدينه.

بقرار من محافظ كفر الشيخ، تم بناء مجمعين للمواقف، مجمع مواقف المدن، ومجمع مواقف الارياف.

دسوق فيها صناعات كتير معطمها يدوي، لكن فيه اللى بيميز دسوق عن غيرها من بلاد مصر بصناعتها، واهم الصناعات الكبيرة فيها ضرب الرز وحلج القطن وطحن القمح.

اما الصناعات الغذائية فهي صناعة اللحوم والسمك والحلويات والعصير.

مدينه دسوق مدينه تجارية من الدرجه الاولى، ده بسبب انها قريبه من مدن مهمة زي اسكندريه ودمنهور وطنطا وكفر الشيخ ورشيد، ده غير انها بتطل على النيل (عشان الملاحة النهريه وحركة التجارة فيها) وقريبه من ساحل البحر المتوسط وبحيره البرلس، ده غير انها مربوطه بشبكة طرق كتيره متفرعه من المدينه، كل ده خلاها مدينه تجاريه من الطراز الاول، وبتشتهر بتجاره قطع غيار العربيات المستورده عشان فيها مقرات لشركات استيراد من دول مصانع العربيات نفسها، ده غير انها بتشتهر بتجارة الفسيخ، وهي المدينه الاولى فى مصر فى المجال ده، وبرضه فى الحلويات عشان مصانعه ومحلات الحلويات هناك كتيره، وتجاره الحلويات والفسيخ عموما قايمه على احياء مولد ابراهيم الدسوقى، فده من الاسباب اللى خلى شهرة البلد تشتهر بسرعة فى المجالات دي.

السياحة الدينية 

"مقاله رئيسيه: جامع ابراهيم الدسوقى"

دسوق مشهوره فى المقام الاول بالسياحه الدينيه، لان فيه عده اضرحه لاولياء الله الصالحين، واهمهم هو سيدي ابراهيم الدسوقى، وهو اعظم الاقطاب الاربعه الصوفيه، وضريحه فى مسجده اللى بيعتبر سادس اكبر مسجد فى العالم. وهو من المساجد العريقه القديمه فى العالم الاسلامي لان تاريخ انشاءه بيرجع لعصر السلطان الاشرف خليل بن قلاوون، واخر توسعات فيه كانت سنة 1969، وبيزور المسجد اكتر من 2 مليون زائر كل سنه من جميع انحاء الجمهوريه والدول العربيه.

دسوق فيها مساجد واضرحه صوفيه تانيه، زي مسجد سيدي احمد ربيع، وضريح سيدي جلال الدين الكركي وغيرهم.

السياحه التاريخيه 

فيه اثار فرعونيه كتير فى دسوق، ده بيرجع لوجود مدينه بوتو (تل الفراعين) شمال شرق دسوق بحوالي 12 كم، وكانت عاصمة مملكة الشمال فى عصر ما قبل الاسرات (قبل توحيد القطرين)، وكانت فى فترات فى عصور تاليه كانت عاصمة مصر السياسيه، ومن اهم اثارها معبد واجت.
السياحه الترفيهيه

السياحه الترفيهيه عباره عن سياحة اليوم الواحد، يعني زيارة الجناين والمتنزهات والسياحه النيليه، ده غير كورنيش النيل اللى بيتميز فى دسوق بالهدوء المريح للاعصاب .

فيه جناين وحدايق كتيره فى دسوق زي:


استاد دسوق الرياضي

موجود فى حي شمال بالمدينه، ومساحته 17 فدان، وبيتمارس عليه كل الالعاب الرياضيه لكل الاعمار، وفريق كرة القدم بيلعب فى الدوري العام الدرجه الاولى، وبيحقق نتايج معقوله.

نادي دسوق الرياضي

وبيتمارس فيه الالعاب الخفيفه زي كرة السرعه وتنس الطاوله، لكن المميز ان النادي بيدخل فى المسابقات العالميه وبيحقق نتايج كويسه جدا.

احصائيات الرياضه فى كل مركز دسوق


"أيمن الشاذلي" بطل مصر الاوليمبي فى التايكوندو فى التسعينات المركز التالت على العالم فى بطولة اليونان سنة 1992, ساكن هناك.



</doc>