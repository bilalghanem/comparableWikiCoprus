<doc id="10230" title="القديسه تيريزا" url="https://arz.wikipedia.org/wiki?curid=10230">
القديسه تيريزا

القديسه الصغيره تيريزا او تيريزا الطفل يسوع اسمها الأصلى مارى فرانسوا-تيريزا مارتين ( الينسون ، فرنسا ، 2 يناير 1873 - 30 سبتمبر 1897 ) ، اتلقبت بـ " وردة المسيح الصغيره " ، فى المسيحيه ، راهبه كرمليه فرنساويه ، من اشهر قديسات الكنيسه الكاثوليكية، دخلت الدير و هى عندها خمسة عشر سنه. اتميزت رهبنتها بالطهاره الفائقه و الوداعه. كتبت قصة حياتها بنفسها " قصة نفس " L'histoire d'une âme بأمر رئيسات الدير ، و وضحت فيها منهجها المتواضع لتحقيق القداسه عن طريق عمل واجباتها اليوميه بحب و اخلاص. أظهرت كرامات كتيره ، و وعدت بإنها سوف تنزل مطر من الورد بعد وفاتها. بيحتفل بعيدها كل سنه يوم 30 سبتمبر.

والقديسة دى كان ليها اثر كبير على مسيحين كتير من كل الطوائف لان طريقتها بسيطة وعمليه فى الحياة الروحية. البابا بيوس العاشر قال اتها من اعظم قديسيين العصر الحديث.

من وهى صغيرة حست بدعوة للحياة الدينية وعدت صعوبات كتيرة وهى بقت راهبة سنه 1888 وهى عندها 15 سنة بس وساعتها كانت مع اخوتها الاتنين فى المجتمع الكرملى فى ليزيوا فى نورماندى. وبعد 9 سنين فى الرهبنة اتنحيت بسلام عن عمر 24 سنة بس. 
هى كتبت كتاب اسمه ( حكاية روح) وهو عبارة عن مجموعة مقالات من قصة حياتها والكتاب اصلا كان اطبع واتوزع بعد سنه من نياحتها على نظاق ضيق لكن تاثيره كان عميق جدا. البابا بيوس الحادى عشر قال انها نجمة حبريته و الكاثوليك اعترفوا بقداستها سنه 1925. وهى بقت شفيعة فرنسا مع جوان اوف ارك وشفيعة الارساليات مع فرانسيس خافير . وكمان البابا يوحنا بولس كرمها.

القديسة تريزا عاشت حياة مختفية وحبت تكون غير معروفة لكن اصبحت مشهورة بعد نياحتها عن طريق مذكرتها الروحية.
كمان القديسة تريزا سابت جوابات واشعار ومسرحيات دينية وصلوات وكمان محادثتها الاخيرة اختها سجلتها .كمان ليها صور مرسومة وصور فواتفرفيا من اعمال اختها الاكبر سيلين. والصور دى كانت سبب ان الملايين من الناس عرفوها.

والقديسة تريزا ليها كنيسة حلوة جدا فى مصر فى شبرا فى القاهرة


</doc>