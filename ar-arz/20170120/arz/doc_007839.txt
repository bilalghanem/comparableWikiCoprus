<doc id="13516" title="قانون (الة مزيكا)" url="https://arz.wikipedia.org/wiki?curid=13516">
قانون (الة مزيكا)

القانون ( نطق : أنون ) الة مزيكا شرقيه وتريه. كل وتر فيها بيطلع درجه صوتيه واحده و عشان كده ليه عدد كبير من الاوتار ( 28 وتر ) ، و كمان تركيب الاوتار فيها ثلاثى يعنى كل تلت اوتار سوا بيدو نغمه واحده. القانون فيه حوالى 3 - 4 اوكتاف و معظم العزف بيبقى على المنطقه اللى فى النص. النغمات بتطلع بغمز الاوتار بأطراف ريشتين مدببين بيتحطو فى سبابتين الايدين سوا ، و بيكون اللحن الاساسى خاص بالايد اليمين و بتصاحبها الايد الشمال فى اوكتاف اوطا من بتاع الايد اليمين. ساعات بتتحط فى القانون روافع صغيره للاوتار بيسموها عرب ( بضم العين و فتح الرا) ودى بتغير الاوتار المطلقه بنسب صغيره لما العازف يعوز رفع تمديداتها او توطيتها. الاوتار بتتصنع من الجلد و الاوتار القصيره الحاده عادة بتبقى معدن و فيه دلوقتى اوتار بتتعمل من الكريستال اللى بيخليها صلبه و بتتحمل. جسم القانون بيتعمل من خشب الجوز.

عبد الفتاح المنسى و خليل كارادومان من اشهر اللى عزفو ع القانون.

معلومات عن القانون


</doc>