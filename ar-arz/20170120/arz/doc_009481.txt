<doc id="19901" title="الحزب النازى" url="https://arz.wikipedia.org/wiki?curid=19901">
الحزب النازى

حزب العمال القومي الاشتراكي الالمانى ( ‏)‏ مشهور بالإختصار "الحزب النازى" حزب ألمانى متطرف بيتبع الايديولوجيا النازيه ما بين 1919 و 1945. كان رئيسه و زعيمه هيتلر, اللى نشر فيه افكاره و سيطر على المانيا و خلها تبقى المانيا النازيه. الحزب بيتصنف انه من احزاب اقصى اليمين او اليمين المتطرف.

بعد هزيمة المانيا الحرب العالميه الاولى و توقيع معاهدة فيرساى و الكساد الكبير, اللى كان فى العالم وقتها, و الهزيمة الجامده اللى المان حاسنها, كانت ناس كتير شايفه ان لازم يكون فيه حزب جامد بيجمع و يوحد العمال و يحسن الاقتصاد و يرفع الروح المعنويه للالمان بعد خسارتهم الحرب و يقدم المانيا للاحسن و تحت الافكار دى اتئسس الحزب فى 5 يناير 1919 لما اسس انتون دريكسلر والصحفى كارل هارير حزب العمل الالمانى فى ميونخ. فى واحدا من الاجتماعات و المناقشات للحزب فى سبتمتبر 1919 كان فيه جدل و نقاش جامد شارك فيه هيتلر, و حسب كلام هيتلر فى كتابى كفاحى انه فى الاجتماع دا دريكسلر جاله و اداله كتاب "يقظتى السياسيه" و حسب كلام هيتلر برضه ان الكتاب دا اثر فيه جامد, بعد كدا فى نفس اليوم اتبعت لهيتلر جواب بيدعوه فيها انه ينضم للحزب معاهم. فى سنة 1920 قام دريكسلر بتغيير اسم الحزب حسب اقتراح هيتلر و غير اسمه من حزب العمل الألمانى لحزب العمل القومى الاشتراكى الألمانى (NSDAP). فى سنة 1921 بقى هيتلر من قواد الحزب, فى حصل خلاف بين هيتلر و دريكسلر و فى الاخر كسب هيتلر و خلى دريكسلر رئيس شرفى للحزب بس ديريكسلر ساب الحزب بعد كدا فى سنة 1923. من سنة 1924 بدى الحزب ينضم ليه ناس كتيره و تنتشر افكاره جامد و بدى هيتلر يحلم انه تكون المانيا قوة عظمى بتقوم على سيادة الجنس الآرى (الالمانى) على كل العروق والاجناس فى الدنيا و افكار من النازيه. فى سنة 1929 كسب الحزب النازى انتخابات البرلمان و كسب 276 من اصل 387 كرسى فى البرلمان وبقى هو حزب الاغلابيه و حزب الحاكم.


</doc>