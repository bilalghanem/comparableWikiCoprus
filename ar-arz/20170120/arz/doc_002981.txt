<doc id="2694" title="فلسفه" url="https://arz.wikipedia.org/wiki?curid=2694">
فلسفه

الفلسفه (يونانى: Φιλοσοφία,‏ |Filospfía|; انجليزى: Philosophy; فرنساوى: Philosophie)‏ 
الفلسفة كلمة جاية من اللفظ اليوناني فيلوسوفيا ، اللى بمعنى محبة الحكمة او طلب المعرفة. وعلى الرغم من المعنى الاصلي دا، إلا إنه بيبقى من الصعب جدا تحديد معنى الفلسفة بدقة..
الفلسفه ما تعتبرش فرع من فروع العلوم لانها بتطرح اسئله اكتر ما بتقدم اجابات، وحتى السؤال عن إيه هى الفلسفة بيعتبر سؤال فلسفيّ قابل لنقاش طويل، ودا من احد المظاهر الاساسية للفلسفة إنها دايما بتميل للتساؤل والتدقيق فى كل حاجه والتدوير عن ماهيته ومظاهره المختلفة وأهم قوانينه. عشان كده المادة الاساسية للفلسفة مادة واسعة ومتشعبة بترتبط بكل أصناف العلوم ويمكن بكل جوانب الحياة، ومع ذلك بتفضل الفلسفة متفردة عن باقي العلوم والتخصصات. بتتوصف الفلسفة احيانا بأنها "التفكير فى التفكير"، يعني التفكير فى طبيعة التفكير والتأمل والتدبر، وبتتعرف بردو بأنها محاولة للإجابة عن الاسئلة الاساسية اللى بيطرحها الوجود والكون.
و فيثاغورس (572 _ 497ق.م) كان اول حكيم من القدماء اللى وصف نفسه بأنه فيلسوف،وبيتعرَّف الفلاسفة بأنهم الباحثون عن الحقيقة عن طريق تأمل الأشياء، فأصبح حب الحكمة هو البحث عن الحقيقة، وبقت الحكمة هى المعرفة اللى بتقوم على التأمل.
الفلسفة حصل لها تطورات كتيرة مهمة، من اول الإغريق اللى أسّسوا قواعد الفلسفة الاساسية كعلم بيحاول يأسس نظرة شاملة واقعية للكون كله ، لحد الفلاسفة المسلمين اللى تفاعلوا مع الإرث اليوناني فى الفلسفة ودمجوها مع التجربة العملية وحوّلوها الفلسفة الواقعية الى فلسفة ٱسمية، لحد فلسفة العلم والتجربة فى عصر النهضة لحد الفلسفات الوجودية والانسانية ومذاهب الحداثة ومابعد الحداثة والعدمية.

الفلسفة الحديثة

حسب التقليد التحليلي فى امريكا الشمالية والمملكة المتحدة، بقت الفلسفة بتميل لإنها تكون تقنية بحتة بتركز على المنطق والتحليل المفهومي. وبالتالي فالمواضيع اللى بتهتم بيها بتشمل نظرية المعرفة، والأخلاق، وطبيعة اللغة، وطبيعة العقل.
هنلاقي ثقافات واتجاهات تانية شايفه إن الفلسفة دراسة الفن والعلوم، وبتكون نظرية عامة ودليل حياة شامل. و على الاساس دا هتبقى الفلسفة مهتمة بتحديد طريقة للحياة المثالية مش محاولة لفهم الحياة. من ناحية تانية بتعتبر المنحى التحليلي الفلسفة حاجه عملية لازم يتم ممارستها، وبتعتبرها اتجاهات تانية اساس المعرفة اللى يجب إتقانه وفهمه كويس.

الفلسفه بيقسمها المهتمين بدراستها ل فروع و تقاسيم كتيره بس دول اهم ست فروع للفلسفه:







</doc>