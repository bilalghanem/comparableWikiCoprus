<doc id="34828" title="بيج بانج ثيورى" url="https://arz.wikipedia.org/wiki?curid=34828">
بيج بانج ثيورى

مسلسل بيج بانج ثيورى او نظرية البيج بانج () مسلسل سيت كوم كوميدى امريكانى من تأليف تشاك لورى وبيل برادى، ابتدأ يتعرض يوم 24 سبتمبر 2007 على قناة سى بى اس . المسلسل بيعتبر اول مسلسل سيت كوم بيركز على الجييكس و ثقافتهم بشكل كوميدى ، بعيد عن الصورة النمطية (Stereotype) اللى فى الثقافة الامريكانية عنهم، و على العلوم . بعد الموسم التالت للمسلسل اتقرر فى 12 يناير 2011 تجديد المسلسل لتلات سنين قدام ، المسلسل اتعرض منه 6 مواسم لحد دلوقتى.

المسلسل بيدور حولين حياة خمس شخصيات رئيسية و متركز بشكل اساسى حولين حياة اتنين دكاتره فيزيا شباب ، د. لينيرد هوفستدر (چونى جاليكى) و صاحبه اللى ساكن معاه فى نفس الشقة د.شلدون كوپر (چيم پارسونز)، الباحثين و علما الفيزيا فى الجامعة ، و جارتهم پينى (كيلى كوكو) اللى شغالة جارسونة فى مطعم / ممثلة ، و اللى مش على نفس مستوى الذكاء او التعليم لباقى شخصيات المسلسل ، المسلسل كمان بيورى اصحابهم هاورد ولويتز ( سايمون هيلبرج) مهندس فضاء و د. راچ كوثراپولى ، عالم فلك الهندى (كونال نايار)، و اللى شاغلين مع لينيرد و شالدين فى الجامعة.
المسلسل اخد جوايز كتير اشهرهم جايزتين (ايمى) للممثل چيم پارسونز اللى لعب شخصية شلدون كوپر و جايزة احسن مسلسل كوميدى


</doc>