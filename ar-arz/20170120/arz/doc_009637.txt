<doc id="10052" title="روالد اموندسين" url="https://arz.wikipedia.org/wiki?curid=10052">
روالد اموندسين

روالد اموندسين (بالنورويجى :Roald Amundsen) (اتولد 16 يوليه 1872 اوسلو ، النورويج – مات ح. 18 يونيه 1928) كان مستكشف نورويجى قاد اول رحله استكشافيه فى انتاركتيكا و نجح فى الوصول للقطب الجنوبى لأول مره.اموندسين كان اول انسان يعبر ممر نورثويست اللى بيربط المحيط الاطلانطى ب المحيط الباسيفيكى فى سفينه سنة 1903 و بيعتقد البعض انه اول انسان يوصل للقطب الشمالى لأن التلات رحلات اللقى قبله اللى قال اصحابها انهم وصلو للقطب الشمالى صعب التأكد من مصداقيتهم.
روالد اموندسين درس شوية طب فى الاول و بعدين وهو عند خمستاشر سنه اتجه للبحر و اول مره يروح انتاركتيكا كان فى رحلة استكشافيه بلجيكيه سنة 1897 و اللى كانت اول سفينه تقضى الشتا فى قارة انتاركتيكا.روالد كان اول واحد يعبر ممر نورثويست فى سفينته اللى اسمها جيوا (Gjoa).بعد الرجله دى قرر انه يستكشف القطب الشمالى و فعلا حضر كل حاجه و اشترى سفينه اسمها فرام (Fram) بس وصلت له اخبار انه فى واحد امريكانى اسمه روبيرت بيرى (Peary) قدر يوصل قبله و ساعتها حول اتجاه رحلته للقطب الجنوبى و فى 14 ديسمبر سنة 1911 كان اموندسين اول بنيآدم يوصل للقطب الجنوبى.روالد قدر انه يسبق المستكشف البريطانى روبيرت سكوت فى الوصول للقطب الجنوبى و وصل قبله بـ خمسه و تلاتين يوم. فى خلال الرحلات دى اتمكن روالد من جمع كم كبير من المعلومات الجغرافيه و الجيولوجيه عن قارة انتاركتيكا. الجنسية النرويج

روالد اموندسين اختفى فجأه يوم 18 يونيه سنة 1928 و و كان ساعتها فى مهمة انقاذ جويه بتدور على طاقم الطياره ايتاليا اللى اتحطمت و هى راجعه من رحله فى القطب الشمالى.الغريب انهم مالقوش جثته على الرغم من عمليات البحث المكثفه اللى قامت بيها الحكومه النورويجيه.موته او اختفاؤه المفاجئ دا كان من اكتر الاسباب اللى حولته لبطل قومى فى النورويج بالاضافه لانجازاته اللى حققها و استكشافاته المهمه.


</doc>