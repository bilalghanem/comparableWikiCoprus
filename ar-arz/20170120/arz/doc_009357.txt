<doc id="10263" title="السيد البدوى" url="https://arz.wikipedia.org/wiki?curid=10263">
السيد البدوى

احمد بن على ابراهيم البدوى ، السيد ( فاس ، 1200 - طنطا ، 1276 ) اتلقب بـ الشيخ المعتقد الصالح ابو الفتيان ، و اتعرف بـ " ابو اللثامين السطوحى " لانه كان يلبس لثامين صيف و شتاء 
، له جامع مشهور فى طنطا و له طريقه معروفه بأسم الطريقه الاحمديه. ينتسب السيد البدوى للإمام على بن أبى طالب ، و اتلقب بالبدوى لانه كا بيتلثم على عادة بدو شمال افريقيا. اتولد فى فاس و سافر على مكه و العراق و زار الجيلنى و الرفاعى و ذهب الى مصر و وأقام فى مدينة طنطا ، و هناك اذدهرت طريقته و واتبعوة ناس كثر يلبسون العمم الحمراء و رمزهم علم احمر. مقامه فى طنطا و بيتعمله مولد كبير فى طنطا كل سنه.

مثل كبار صوفية مصر واوليائها ، ابراهيم الدسوقى و الشاطبى و المرسى ابو العباس و غيرهم ، عاش السيد البدوى فى عصر من أزهى العصور فى تاريخ مصر و هو العصر المملوكى اللى سلاطينه كانوا بيشجعوا الصوفيه ، وحضر سقوط الدوله الايوبيه و بزوغ نجم الدوله المملوكيه فى سنة 1250 و عاصر معارك عسكريه كبيره زى معركة المنصوره و معركة عين جالوت ، و سلاطين كبار زى قطز و الظاهر بيبرس.

من وصاياه : " أشفق على اليتيم ، و اكس العريان ، و اطعم الجيعان ، و اكرم الغريب و الضيفان " و من اقواله : " الخلق السىء يفسد العمل الصالح ".





</doc>