<doc id="77719" title="عبد اللطيف ابو رجيله" url="https://arz.wikipedia.org/wiki?curid=77719">
عبد اللطيف ابو رجيله

عبد اللطيف ابو رجيله راجل اعمال مصرى اتلقب بـ " امبراطور الأوتوبيس " و ارتبط اسمه بالعصر الدهبي لأوتوبيسات النقل العام فى القاهره وكمان ارتبط اسمه بنادى الزمالك الرياضى .

عبد اللطيف ابو رجيله كان من مدينة اسنا فى الصعيد لكن اتولد فى ام درمان فى السودان ، و فى البدايه اتعلم و اشتغل فى القاهره و بعدين سافر لندن وروما واكتسب خبره علميه و عمليه. اول صفقاته كانت فى ايطاليا، و بعدين حقق شهره و نجاح فى القاهره قبل ماينقل نشاطه لايطاليا و السودان بعد حركة تأميمات الشركات اللى حصلت فى مصر فى عهد الرئيس جمال عبد الناصر.

اتولى عبد اللطيف ابو رجيلة رياسة نادى الزمالك سنة 1956، حصل النادي على بطولة الدوري لأول مرة فى تاريخه، من نشأ ته سنة 1911. و ارتفعت ميزانية النادي من 6000 جنيه ل 18000 جنيه ودخل الزمالك مرحلة جديدة انتعش فيها وتوسعت منشأته
وكان تبرع ابو رجيلة بمبلغ كبير لبناء مقر نادي الزمالك فى ميت عقبة سنة 1958، بعد أن كان الزمالك مجرد 3 غرف ومدرج خشبي مكان مسرح البالون وجنبه كان نادي الترسانة مكان السيرك القومي على فرع النيل الصغير بالعجوزة.

اتأممت شركات ابو رجليه فى الستينيات، فسافر وعاش فى روما لكن رجع لمصر فى نص السبعينات وعاش بقية عمره حزين على إهدار تجربته، كفرد، وإهدار تجربة بلد بكامله.

امبراطور الأوتوبيس


</doc>