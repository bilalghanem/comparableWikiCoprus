<doc id="144700" title="كونداليزا رايز" url="https://arz.wikipedia.org/wiki?curid=144700">
كونداليزا رايز

كونداليزا رايز (Condoleezza Rice) (14 نوفمبر 1954 - ) سياسية امريكية من اصل كاميرونى .

اتولدت كونداليزا رايز يوم 14 نوفمبر 1954 فى مدينة برمنجهام بولاية الاباما الامريكية ، وفى سنة 1967 سافرت مع اسرتها لمدينة دنڤر بولاية كولورادو الامريكية وهناك درست علوم سياسيه فى جامعة دنڤر لغاية لما خدت شهادة بكالوريوس علوم سياسيه ، وبعد كده كملت الدراسات العليا لغاية لما خدت ماچستير علوم سياسيه من جامعة نوتر دام بولاية انديانا وبعدها رجعت لجامعة دنڤر وخدت منها شهادة الدكتوراه فى العلاقات الدولية . بعد كده اتعينت فى منصب استاذة علوم سياسيه فى جامعة ستانفورد بولاية كاليفورنيا الامريكية واتدرجت فى المناصب فيها لغاية لما وصلت لمنصب عميد جامعة ستانفورد سنة 1993 وفضلت فى منصبها ده لغاية سنة 1999 .

اتعينت كونداليزا رايز فى منصب مستشار الامن القومى الامريكى من سنة 2001 لغاية سنة 2005 ، وبعد كده اتعينت فى منصب وزير خارجية امريكا من سنة 2005 لغاية سنة 2009 وكانت اول ست امريكية من اصل افريقى تتولى المنصب ده .

كونداليزا رايز تعرف تتكلم لغات فرنساوى و اسبانى و المانى و روسى غير لغتها الأم الانجليزى ، وهى بتجيد العزف على البيانو .


</doc>