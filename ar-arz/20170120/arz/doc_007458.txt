<doc id="6697" title="نيكولا ساركوزى" url="https://arz.wikipedia.org/wiki?curid=6697">
نيكولا ساركوزى

نيكولا ساركوزى ( Nicolas Sarkozy, )‏ (اتولد بإسم "Nicolas Paul Stéphane Sarközy de Nagy-Bocsa" يوم 28 يناير 1955 پاريس) و اسمه الكامل "نيكولا پول ستيفان ساركوزى" (Nicolas Paul Stéphane Sarközy) سياسى فرنساوى و رئيس فرنسا من 16 مايو 2007 لحد 6 مايو 2012.
كان عمدة (Nuilly -sur -Sein), رئيس المجلس العام لـ "اعالى السين" (Hauts de seine), وزير الماليه او وزير الميزانيه زى مابيسموها فى فرنسا, وزير الاتصالات, وزير الداخليه, وزير الاقتصاد. خد شهاده فى القانون الخاص سنة 1978.

معروف عن نيكولا ساركوزى ان سياسته الخارجيه نشيطه, ومن المشروعات المهمه بتاعة نيكولا ساركوزى مشروع اتحاد دول البحر المتوسط, اللى عاوز من خلاله يعمل تعاون بين الشطين بتوع البحر المتوسط. فى مجالات زى البيئه و الهجره.
وانه يحاول يساهم فى سلام فى الشرق الاوسط من خلال انه يقعد اسرائيل مع الدول العربيه على ترابيزه واحده. بس المانيا بلغت فرنسا انها مش موافقه على المشروع ده لانه هيكون برا الاتحاد الاوروبى فاضطرت فرنسا انها تعيد نظر فى الموضوع بشكل تانى بحيث ان الاتحاد يضم كل دول الاتحاد الاوروبى كمان مع دول البحر المتوسط.
و تركيا شافت ان الاتحاد بدل عن انضمامها للاتحاد الاوروبى.

ساركوزى بيأكد على علمانية فرنسا و بيطالب المهاجرين بالتأقلم على أجواء الحريه السياسيه و الإجتماعيه فى فرنسا, و صرح فى خطبه يوم 22 يونيه 2009 قدام مجلسي البرلمان الفرنساوى فى فرساى جنب باريس إن فرنسا مش ممكن تقبل و جود ستات مسجونه ورا سياج و معزولات عن أى حياة اجتماعيه ومحرومات من الكرامه, و أكد على إن البرقع او الحجاب الكامل مش رمز دينى لكن رمز لإستعباد المرأه و انه مش مترحب بيه فى فرنسا .




</doc>