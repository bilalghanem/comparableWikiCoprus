<doc id="3067" title="جيمس فريزر" url="https://arz.wikipedia.org/wiki?curid=3067">
جيمس فريزر

چيمس چورج فريزر ( James George Frazer) أخد لقب سير (sir)، (إتولد فى جلاسجو، اسكوتلاندا، 1 يناير سنة 1854 - إتوفى فى جلاسجو، اسكوتلندا 7 مايو سنة 1941 ). عالم انثروپولوچيا اسكوتلندى كبير. الف كتابه المشهور و الضخم "الغصن الذهبي" (The Golden Bough) اللى عباره عن دراسه فى السحر و الدين (1890). وضح فيه إن كتير من الاساطير الدينيه و الشعاير الدينيه اصلها من ايام ظهور الزراعه فى عصر ما قبل التاريخ. و إن التطور العقلي البشري مر بتلت مراحل: السحر البدائي، و الدين، و العلم.

من كتبه المهمه التانيه: "الطوطميه و الزواج بغير ذوي القربى" "Totemism and Exogamy" و "الطوطميه" "Totemism" عن نظام الطوطم فى المجتمعات البدائيه. كتب بطريقه ادبيه شيقه. مؤلفاته كان لها اثر كبير فى تطوير علم الانثروپولوچيا و على العالم النفسى الكبير فرويد اللى الف كتاب "طوطم و طابو"


</doc>