<doc id="16213" title="استعمار" url="https://arz.wikipedia.org/wiki?curid=16213">
استعمار

الامبرياليه ( l`imperialisme) او الكولونياليه (le colonialisme ) بتتعرف بشكل شايع عادة على انه ايديولوجيه او عقيده معينه بفرض نوع من السياده بدرجات مختلفه من دوله على اقاليم خارج حدودها الوطنيه .1

بعد فترة العصور الوسطى اللى مرت بيها اوروبا و بعديها دخلت اوروبا عصر النهضه و مرحلة الثوره الصناعيه و اتطورت فلما اوروبا وصلت لمرحله معينه من التحضر و التطور بعد الثوره الصناعيه بدا التفكير فى اوروبا لنقل حضارتها و التطور اللى وصلو ليه لبقية الدول و البلاد اللى ماكانش ليها نفس الفرصه فى التطور على اساس مبدا هام مترسخ فى الوجدان الاوروبى و واثر فى الثقافه الاوروبيه عموما وهوا متاخد عن الكتاب المقدس اساسا و هوا اللى جه فى الكتاب المقدس ( مجانا اخذتم مجانا اعطو ) - انجيل متى ( 10 :8 ) وغير كده ان اوروربا و بالزات بعد التطور اللى حصل فيها كانت امم كتير فى اوروبا حابه انها تنقل فكرها و تطورها الانسانى لكتير من الاقاليم فى العالم حتى خارج حدودها زى فرنسا مثلا واللى شافت انها اتطورت فى مجالات كتير وبالزات الثقافه و القانون و لان فرنسا وقتها شافت انها وصلت لدرجات كبيره من التطور فى الفكر الانسانى و القانونى وخصوصا فى مجال الحكم والسياسه زى الديموقراطيه و نظم الحكم و الاداره زى نظرية العقد الاجتماعى اللى عملها جان جاك روسو وغيرها من المبادئ القانونيه المهمه و اللى خدت بيها كتير من الدول بعد كده - وزى ما هوا معروف ان فيه نظامين فى العالم بتاخد بيهم الدول فى مجال القوانين و هما النظام الانجلو امريكى ( اللى بيكون فيه محلفين ) و النظام الرومانى ( و اللى كان و مازال لفرنسا دور مهم ومؤثر فيه ) , و وجود دول او مناطق و اقاليم فى العالم وقتها كانت فى حاجه - على الاقل من وجهة النظر الاوروبيه وقتها -لاعاده بناء لكياناتها او اعادة تاهيلها ايديولوجيا اما لانها دول او امناطق من الاساس ماكانش ليها الفرصه فى التحضر بدرجه كبيره على المستوى الانسانى او لانها مناطق مرت بحضارات كبيره تاريخيا الا انها اتدمرت حضاريا و اتمحت هويتها الاساسيه نتيجة احتلال استيطانى حصل ليها وخليها تبقى بتخضع لادارة نظم حكم اقل كتير فى سلم التطور الانسانى عماكانت هيا اصلا عليه زى ماحصل مع حضارات كتير من الشرق الاوسط زى الحضاره الفرعونيه و الحضاره الفينيقيه و الحضاره الساسانيه .

ايديولوجية الامبرياليه مختلفه عن الاحتلال ,على غير مفهوم الامبرياليه و اللى بيكون اساسا لتطوير المكان فالاحتلال مش شرط يكون مرتبط بمبدا اخلافى او مفهوم ايديولوجى معين انما فى الغلب بيكون عمل عسكرى بحت بهدف سبب معين غالبا بيكون .
كان الاستعمار مرتبط غالبا بنقل حاجتين اساسيين هما .


الامبرياليه فى الغالب بتاخد شكل معين لانه بينقل لغته و ثقافته لمستعمراته ففى الغالب بتكون الاستعمار على شكل او نمط قريب من بعضه و بتكون الاختلافات فى اسلوب نقل او ثقافته و لغته من انه بيكون عن طريق التقرب من سكان اهالى المستعمرات عشان يتعمل حوار او عن طريق فرض اللغه و الثقافه و حتى عن طريق فرض اللغه و الثقافه فبرضه بتختلف من حيث درجة القسوه و الوحشيه فى فرض اللغه و الثقافه على سكان المستعمرات اللى ممكن توصل لعقوبات على اللى يمارس تقاليد او عادات ثقافيه محليه او عقوبات بدنيه زى قطع اللسان مثلا على اللى يتكلم اللغه المحليه .

اكيد كان فيه فروق جوهريه بين الامبرياليه اللى بدا تفكير مجرد فى نقل تطور و بين المشاكل الكتير اللى حصلت من جيوش الاستعمار , و الاشكاليه بدات اساسا وبشكل جوهرى من ان ( اللى فكرو الفكره مش هما اللى نفذوها ) .

لان وسائل المفكر و اللى هيا الكلمه سواء مقريه او مسموعه بتختلف تماما عن وسائل العسكرى اللى هيا الات حرب اساسا فطبيعى ان تداخل الاسلوبين لازم يتسبب فى نتايج ضد بعضها و المثل بيكون واضح جدا فى حالة الاستعمار الفرنساوى و اللى بدا مع نابوليون و اللى كان عايز ينقل الافكار و المبادئ اللى قامت عليها الثوره الفرنساويه و هيا الحريه ( la liberte ), الاخاء ( la fratilite )و المساواه ( l`egalite) .
بمعنى ان التفكير فى نقل تطور معين سواء فى اساليب معينه فى الحياه ( الثقافه ) او تطور تكنولوجى كانو مفكرين او معنيين و مهمومين بالفكر الانسانى ( سواء سياسيين او علما فى الاجتماع او حتى فلاسفه ) , انما عند لما اتنفذت الفكره بالجيوش و بالسلاح حصل تشويه كبير للصوره فى عقول سكان الاقاليم التانيه اللى لسه ماكانش ليها تجارب لسه مع الاستعمار ومع الوقت وصلت الصوره مشوهه لكتير من المستعمرين نفسهم و بدات مرحله من الفعل و رد الفعل السلبى .

1 Selon Margaret Kohn dans L'encyclopédie de philosophie de Stanford [archive], 2006, « Le colonialisme est une pratique de domination qui met en jeu la domination d'un peuple par un autre ».


</doc>