<doc id="79211" title="شوقى إبراهيم عبد الكريم" url="https://arz.wikipedia.org/wiki?curid=79211">
شوقى إبراهيم عبد الكريم

شوقي ابراهيم عبد الكريم علّام (مواليد البحيره ، 1961 ) شيخ ازهرى و استاذ الفقه الإسلامى والشريعة بجامعة الازهر ، فرع طنطا و متخصص بالفقه المالكى. فى 11 فبراير كسب انخابات هيئة كبار علماء الازهر لمنصب مفتى الديار المصرية و بكده يكون اول مفتى بعد تعديلات قانون الازهر فى سنة 2012.
. حيستلم منصبه كمفتى مصر رسمى فى مارس 2013. فى اول تصريح له بعد ما كسب انتخابات المفتى قال انه مدرك الارتباك السياسى اللى بتمر به البلد ، و انه مش حيتكلم فى السياسه عشان هو راجل دين ، و المنصب اللى اترشح له منصب دينى مش سياسى.
اللجنة المسئولة من هيئة كبار علماء الازهر قدمت اسامى مرشحين للمنصب و اختاروا 3 اسامى منهم و بعدين بيتم الانتخاب السرى عليهم من اعضاء هيئة كبار علماء الازهر و فى الاخر اللى بياخد اعلى الاصوات بيبقى هو المفتى و بيتحول اسمه لرئيس الجمهوريه للتصديق عليه و اعتماده للمنصب ، حسب قانون الازهر. اهم المنافسين للشيخ شوقى ابراهيم عبد الكريم على منصب مفتى مصر ، كانوا الدكتور سعد الدين الهلالى و الدكتور عبد الرحمن البر، عضو مكتب الإرشاد فى جماعة الاخوان المسلمين و المعروف ب"مفتى الاخوان" ، بس موصلش لتلات اسامى الاخيره اللى هيئة كبار العلماء بتنتخب منهم. المفتى السابق على جمعة كان المسؤل عن فرز اوراق الانخاب.




</doc>