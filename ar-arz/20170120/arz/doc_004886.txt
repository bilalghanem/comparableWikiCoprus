<doc id="9397" title="احمد الصعيدى" url="https://arz.wikipedia.org/wiki?curid=9397">
احمد الصعيدى

المايسترو احمد الصعيدى (10 نوفمبر 1947 ، رشيد) هو موسيقار و قائد اوركيسترا و كومپيونيست ( مؤلف موسيقا ) مصرى-نمساوى مشهور. الصعيدى درس فلسفه فى جامعة اسكندريه (1966-19968) و درس فى المعهد العالى للموسيقا فى القاهره (الكونسيرفاتوار) من سنة 1968 لحد 1971 و خد منه باكالورويوس فى الموسيقا (BMus) بتقدير امتياز.الصعيدى راح بعد كدا على موسكو و درس الـتأليف الموسيقى فى كونسيرفاتوار تشايكوفسكى ما بين (1973-1947) و منها راح على ڤيينا فى النمسا و درس التأليف الموسيقى فى جامعة الموسيقا و الفنون (1976-84) و اتخرج من قسم القياده سنة 1982 و اتخرح من قسم التأليف سنة 1984
و خد ماچيستير سنة 1985 و فى نفس السنه اتمنح الجنسيه النمساويه و خد سنة 2003 وسام الصليب النمساوى للعلوم والفنون.

احمد الصعيدى اتعين استاذ مساعد فى الكونسيرفاتوار سنة 1988 و اترقى لدرجة استاذ سنة 1966 و كان رئيس اوركيسترا القاهره السيمفونى و اسس الورشه الدوليه لقيادة الاوركيسترا فى القاهره سنة 2001 و مؤسس ورئيس الجمعية الفيلهارمونية المصرية.احمد الصعيدى ليه مؤلفات كتيره فى الاوركيسترا و موسيقا الغرفه و قاد حوالى خمسين اوركيسترا سيمفونيه عالميه فى النمسا و المانيا و پولاندا و رومانيا و مصر و اسرائيل.

الصعيدى كمان بيألف المزيكا التصويريه للافلام و من اشهر الحاجات اللى الفها موسيقا فيلم رغبه متوحشه.



</doc>