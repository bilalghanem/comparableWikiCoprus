<doc id="2209" title="يسوع" url="https://arz.wikipedia.org/wiki?curid=2209">
يسوع

يسوع الناصرى ، المعروف كمان باسم يسوع المسيح ، فى المسيحيه ، شخصية محوريه بتعتقد معظم الكنايس المسيحيه انه ابن الله و الله المتجسد.المسيح شخصية مهمة فى كتير من الأديان التانيه .اليهودية بترفض الادعاء بأن يسوع هو المسيح وتجسيد الله. يسوع فى الاسلام هو عيسى بن مريم و انه كلمة الله و بيعتبر نبى من الرسل العظام و مولود بمعجزة من العدرا مريم بس بتختلف مع المسيحيه فى ان المسيح ابن الله و الله المتجسد.

المصادر الرئيسيه للمعلومات عن حياة وتعاليم يسوع هى الاناجيل الكنسيه الاربعه الموجوده فى كتاب العهد الجديد ، و إن كان فيه باحثين بيقولو ان النصوص التانيه (زى إنجيل لوقا) ، هى كمان مصادر للمعلومات عن يسوع التاريخى.

معظم الباحثين فى مجالات التاريخ التوراتى والدراسات التوراتية بيعتقدو ان النصوص القديمة عن حياة يسوع هى ، على الاقل جزئيا، دقيقة. و بيوافقو على أن يسوع كان يهودى جليلى و كان بيعتبر معلم و مداوى كمان عموما بيقبل انه اتعمد بواسطة يوحنا المعمدان ، و اتصلب فى اورشليم بناء على أوامر من محافظ يهودا الرومانى بيلاطس البنطى ، بتهمة التحريض على العصيان ضد الامبراطورية الرومانيةو دا بسبب ان الفقراء و المضطهدين اعتبروه ملك , لأنه كان متضامن معاهم . و بغض النظر عن الحاجات دى ,فيه استنتاجات و دراسات أكاديمية مش حاسمة عن التسلسل الزمنى لحياة يسوع, رسالة وعظه ، و طبقة يسوع الاجتماعية ، والبيئة الثقافية ، و توجهه الدينى العلماء بيتنافسو انهم يعرضو أوصاف يسوع على انه كان المسيح المنتظر (المسيا).او وصف يسوع نفسه على انه المسيح , او بوصفه زعيم لحركة الرهيبة , او وصفه على انه حكيم متجول و يتمتع بشخصية المعالج , او وصفه على انه مؤسس حركة دينية مستقلة.

تلاميذ يسوع المسيح
حسب كتاب العهد الجديد، كان فيه اتنانشر تابع للمسيح بيلازموه ، وكانوا تلامذته ، وبعد موته وقيامته و طلوعه السما نزل عليهم الروح القدس و بشروا الناس بالمسيح وهما:أندراوس،سمعان بطرس،فيلبس،يعقوب أبن زبدى،يوحنا ابن زبدى،برثولماوس،يعقوب أبن حلفى،يهوذا الملقب تداوس،متى العشار،سمعان القانوى،يهوذا الاسخريوطى اللى سلم يسوع لليهود وأخد مكانه متياس بعد ما يهوذا انتحر .

ابتدت خدمة يسوع المسيح ، حسب العهد الجديد ، وهو فى سن التلاتين ، ابتدا يبشر ويكرز للناس وعمل معجزات كتيره كان من ضمنها اخراج شياطين من ناس ، واشباع ناس كتيرة جدا عددهم اكتر من 5000واحد من خمسة خبزات وسمكتين ، و اقامة ميت اسمه ليعازر وابن ارملة نايين وابنة يايرس ، و كمان خلى واحد اتولد اعمى يشوف وحاجات تانية كتير.وكمان ليه سلطان علي البحر وا
وجهة النظر المسيحية عن يسوع إنه ابن الله و الله المتجسد , و إنه هو المسيا اللى كان اتنبأ بيه فى كتاب العهد القديم ، و حسب كتاب العهد الجديد يسوع قام من بين الاموات فى اليوم التالت و صعد للسماوات.

w:ar:رسل المسيح الاثنا عشر


</doc>