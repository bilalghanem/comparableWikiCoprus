<doc id="18679" title="جاك نيكر" url="https://arz.wikipedia.org/wiki?curid=18679">
جاك نيكر

جاك نيكر Jacques Necker (سبتمبر 1732 - 9 ابريل 1804) كان سياسي وكاتب و اقتصادى فرنساوى. نيكر كان مؤمن بافكار التنوير اللى كان فى قوته وقتها, وكان بيقول ان "الحكومة وظيفتها الوحيده انها ترضى الشعب و توفر ليه العيش" ودا حبب الناس فيه جدا. فى اكتوبر 1776 مسكه الملك لويس الستاشر وزارة الماليه عشان يحاول يحل الازمه الماليه والافلاس اللى اتسبب فيه لويس الستاشر و عشان يرضى الشعب اللى كان بيحب نيكر. الثوره الفرنسيه طلعت و ظهرت بسبب حاجات كتيرا و اللى ولع الدنيا زياده هو قرار لويس الستاشر اللى اخده فى 11 يولو سنة 1789 , انه يمشى نيكر من وزارة الماليه عشان حسب راىء الملك انه كان متعاطف مع عامة الشعب جامد و كان خايف من شعبيته الجامده وسط الناس. دا خلى الناس تتظاهر و تبتدى تعمل ثوره و بعد كدا هاجموا سجن الباستيل بعد تلات ايام بعد قرار شيل جاك نيكر.

 
الثوار الفرنسيين و السياسين كانوا شايفين جاك نيكر بطلهم و ابهم الروحى وملهمم بس نيكر كان رافض قرارات الثوره و العنف والقتل المبالغ فيه , بس كان معاهم ان الشعب لازم ياخد حقه


</doc>