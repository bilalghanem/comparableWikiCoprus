<doc id="24313" title="طلال بن عبد الله" url="https://arz.wikipedia.org/wiki?curid=24313">
طلال بن عبد الله

الملك طلال بن عبد الله الاول بن الحسين (26 فبراير 1909 - 7 يوليه 1972) تانى ملوك المملكه الاردنيه الهاشميه ، وهو ابن الملك عبد الله الأول بن حسين مؤسس المملكه الاردنيه الهاشميه وأول ملك ليها ، وكمان هو ابو الملك الحسين بن طلال تالت ملوك الاردن .

اتولد طلال بن عبد الله فى مكة سنة 1909 و درس فى اكاديميه ساندهرست العسكريه الملكيه و اتخرج منها فى سنة 1929 برتبة ملازم تانى .

اتولى طلال بن عبد الله الحكم بعد اغتيال والده الملك عبد الله الأول بن حسين فى القدس يوم 20 يوليو 1951 ؛ وفى فترة حكمه حاول انه يحسن العلاقات اللى كانت متوترة مع مصر .

اضطر طلال بن عبد الله انه يسيب الحكم بعدما اجبره البرلمان الاردنى على انه يتنازل عن العرش بسبب مرضه لولى العهد وقتها الحسين بن طلال فى يوم 11 أغسطس 1952 ؛ وسافر بعد كده لمدينة استانبول فى تركيا و استقر هناك وكتب مذكراته اللى نشرتها مجلة روز اليوسف .

مات طلال بن عبد الله يوم 7 يوليو 1972 فى مدينة استانبول فى تركيا .


</doc>