<doc id="2150" title="مسله" url="https://arz.wikipedia.org/wiki?curid=2150">
مسله

المسلة هى عبارة عن عمود حجر مربع الشكل، قمته هرميه. طوله وصل ساعات لـ 30 متر و وزنه لـ 300 طن. نشإت المسلات فى هليوبوليس فى مصر، و اتحطت فى معابد الشمس من عصر الاسرة الفرعونية الخامسه،، و اتحطت على أبواب المعابد فى عصر الاسرة الفرعونية الإتناشر و فى عصر الدولة الفرعونية الحديثة. ملوك الدوله الحديثه كانوا بيحطوها بمناسبة مرور 30 سنة على حكمهم.

كان بيتسجل على المسلات نقوش بتصور ساعات أحداث تاريخيه و عمرانيه و انتصارات الجيش المصرى.

بتتوسط باريس فى ميدان الكونكورد مسله مصريه ضخمه أهدتها مصر لـ فرنسا بسبب جهود العلما و المصرولوجيين الفرنسوين زى شامبوليون و مارييت اللى كان لهم فضل كبير فى إكتشاف الحضارة المصريه القديمه. و حطتها فرنسا من 25 اكتوبر سنة 1863 فى ميدان من أكبر ميادينها كإعتراف بفضل مصر على تطور الحضاره الانسانيه.

غير فرنسا ، فيه مسلات مصريه بتزين شوارع و جناين المدن فى ايطاليا و تركيا و انجلترا و فى جنينة سنترال پارك فى نيويورك


</doc>