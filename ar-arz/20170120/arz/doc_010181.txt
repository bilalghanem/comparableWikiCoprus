<doc id="88732" title="مارلين تشامبرز" url="https://arz.wikipedia.org/wiki?curid=88732">
مارلين تشامبرز

مارلين تشامبرز (22 ابريل 1952 - 12 ابريل 2009) ممثلة بورنوجرافية امريكية ، واسمها الحقيقى مارلين آن بريجز (Marilyn Ann Briggs) .

مارلين تشامبرز كانت شخصية متعددة المواهب ؛ لأنها كانت مطربة ورقاصة وممثلة مسرح ، ده
غير أنها اشتغلت بالسياسة .

اتولدت مارلين تشامبرز يوم 22 ابريل 1952 فى مدينة پروڤيدنس بولاية رود ايلاند الامريكية ، وعاشت مدة كبيرة فى مدينة ويستپورت بولاية كونيتيكت .

فى سنة 1970 كان اول ظهور لمارلين تشامبرز على شاشة السينما لما مثلت دور صغير فى فيلم The Owl and the Pussycat بطولة الممثلة الامريكية الكبيرة باربرا سترايساند (Barbra Streisand) ، وفى نفس السنة سافرت لمدينة سان فرانسيسكو بولاية كاليفورنيا وهناك اشتغلت موديل عريان و رقاصة استربتيز ؛ بعد كده مثلت الفيلم البورنوجرافى Behind the Green Door سنة 1972 .

فى سنة 1974 مثلت مارلين تشامبرز دور فى مسرحية Mind Wiyh the Dirty Man ، وده كان اول اعمالها كممثلة مسرح . وبعدما نجحت المسرحية دى مثلت دور فى مسرحية Last of the Red Hot Lovers .

مارلين تشامبرز كانت مهتمة بالسياسة و بأن يكون ليها دور فى المجتمع ؛ وعلشان كده كانت سحبت أوراق ترشيحها لمنصب نايب رئيس امريكا عن حزب Personal Choice Party فى انتخابات رياسة امريكا سنة 2004 لكنها فشلت بعدما خدت 946 صوت بس . وكررت المحاولة تانى فى انتخابات رياسة امريكا سنة 2008 بس المرة دى كانت مع حزب Boston Tea Party اللى رشحها لمنصب نايب رئيس امريكا كبديلة عن المرشح الأصلى للحزب توماس ل. كناب (Thomas L. Knapp) وده كان عن ولايات اركنسا و هاواى و لويزيانا و نيڤادا و نيو مكسيكو و اوكلاهوما و كارولاينا الجنوبيه و داكوتا الجنوبيه و يوتا ؛ لكنها فشلت للمرة التانية بسبب سقوط مرشح الحزب لمنصب رئيس امريكا تشارلز جاى (Charles Jay) فى الإنتخابات .

فى يوم 12 ابريل 2009 ماتت مارلين تشامبرز فى بيتها فى مدينة سانت كلاريتا بولاية كاليفورنيا نتيجة نزيف فى المخ و خلل فى الأوعية الدموية المتصلة بالقلب .


</doc>