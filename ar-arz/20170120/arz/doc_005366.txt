<doc id="9864" title="لاشعور" url="https://arz.wikipedia.org/wiki?curid=9864">
لاشعور

لاشعور ( das Unbewusste; ‏‏ unconscious)‏ فى السايكولوجيا هو كل العمليات النفسيه اللى بتحصل من غير الشخص ما يشعر او يدرى بيها بسبب انها ما اتوجدتش قبل كده فى مجال شعوره ، او اكمنها دوافع غريزيه اوليه مكبوته ابعدها الشخص عنه لانها مثلاً ما بتتماشيش مع المبادىء الخلقيه او الاجتماعيه فى الثقافه او المجتمع اللى بيعيش فيه ، او اكمنها بتسببله قلق ، زى مثلاً الرغبات الجنسيه و العدوانيه و الخبرات الانفعاليه المؤلمه. اللاشعور من اسس نظرية التحليل النفسى بتاعة سيجموند فرويد اللى عن طريقها ممكن الكشف عن مكونات اللاشعور. فى الأحلام بتحصل عمليه استخراج مشاعر و دوافع و افكار متخزنه فى لاشعور الانسان بتظهر على شكل حكايات و كلام و صور خياليه وقت النوم.



</doc>