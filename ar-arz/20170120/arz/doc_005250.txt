<doc id="78835" title="موال النهار" url="https://arz.wikipedia.org/wiki?curid=78835">
موال النهار

موال النهار


انتاج 1967 بعد حرب 67

عدى النهار

والمغربية جاية

تتخفى ورا

ضهر الشجر

وعشان نتوه فالسكة

شالت

من ليالينا القمر

وبلدنا ع الترعة بتغسل شعرها

جانا نهار مقدرش يدفع مهرها

يا هل ترى الليل الحزين

ابو نجوم الدبلانين

ابو الغناوي المجروحين

يقدر ينسيها الصباح

ابو شمس بترش الحنين

أبداً .. بلدنا ليل نهار

بتحب موّال النهار

لما يعدّي فى الدروب

و يغنّي قدّام كل دار

و الليل يلف ورا السواقي

زي ما يلف الزمان .. و على النغم

تحلم بلدنا بالسنابل و الكيزان

تحلم ببكرة .. و اللى حيجيبه معاه

تنده عليه فى الضلمة و بتسمع نداه

تصحى له من قبل الأدان

تروح تقابله فى الغيطان

فى المصانع .. و المعامل .. و المدارس .. و الساحات

طالعة له صحبة .. جنود

طالعة له رجال .. اطفال .. بنات

كل الدروب واخدة بلدنا للنهار

و احنا بلدنا ليل نهار

بتحب موال النهار

لما يعدي فى الدروب

و يغني قدّام كل دار


</doc>