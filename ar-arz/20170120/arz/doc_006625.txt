<doc id="14461" title="رينان" url="https://arz.wikipedia.org/wiki?curid=14461">
رينان

إرنست رينان Ernest Renan ( تريجوير ، بريتانى ، فرنسا ، 28 فبراير 1823 - باريس ، 12 اكتوبر 1892 ). مؤرخ و مستشرق و باحث و ناقد فرنساوى كبير بيعتبر من أعظم رواد حركة الاستشراق ، و رمز من رموز فرنسا السيكولاريه. الف سنة 1852 " رساله عن " ابن رشد و الرشديه " Averroès et l'averroïsme أكد فيها على ان العرب ماعندهمش حاجه اسمها فلسفه و ان معارفهم عن الفلسفه استوردوها من اليونان جاهزه و كتبوها بحروف لغتهم ، و انهم بيفتقدو الابداع كجنس مش متطور بتنعدم فيهم روح الابداع و الاستناره و بينتشر فيهم التعصب و اللاعقلانيه و الغوغائيه.

اهتم بالدين من الناحيه التاريخيه مش من الناحيه اللاهوتيه. و طالب بنقد المصادر الدينيه نقد تاريخى علمى و التمييز بين العناصر التاريخيه الحقيقيه والعناصر الأسطوريه الخرافيه الموجوده فى الكتاب المقدس فانقلبت الكنيسه عليه. من اشهر كتبه " تاريخ نشأة المسيحيه " Histoire des origines du Christianisme اللى بيتكون من 8 اجزاء نشرهم مابين 1863 و 1883.


</doc>