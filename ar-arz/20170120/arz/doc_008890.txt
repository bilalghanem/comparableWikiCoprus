<doc id="23595" title="سى++" url="https://arz.wikipedia.org/wiki?curid=23595">
سى++

C++ ( )‏ هى لغة برمجة بتعتمد على الكائنات (classes),
اصلها جاى اساسا من لغة الC.
الC++ دلوقتى هى تقريبا أهم لغة برمجة عشان البرامج العامة و برامج النظام و حتت كتير من نظم التشغيل زى لينكس و مايكروسوفت ويندوز اتكتبت على الC++.
و برضو هى لغة كتير بيستخدموها فى البرامج التجارية.
السى++ ليها ستاندارد من منظمة أيزو, اول ستاندرد كان فى سنة 1998 و اتسمى C++03 و اخر ستاندرد كان فى سنة 2014 و اتسمى C++14, و ده ضم ليبراريز جديدة عن الستاندرد الاصلى.

اللى ابتكر سى++ هو بريان ستروتوب فى سنة 1979 و سماها وقتها "سى مع كلاسيز", و اتأثر جامد بلغة سيمولا و حب انو يضيف الحاجات اللى فى سيمولا مع لغة سى,

فى سنة 1983 كانت اول مرة تتسمى C++ بدل اسمها القديم "سى مع كلاسيز".

مع التسعينات ابتدت السى++ تاخد شعبية كبيرة عشان هى مناسبة للسيستمز الرسومية زى ويندوز اللى ابتدت تبقى كتيرة فى الوقت ده. و ابتدت الشركات اللى بتعمل الكومبايلرز و الديفلوبر تولز تعمل ليبراريز بتعتمد على الاوبجكتز بتاعة السى++ عشان تسهل شوية البرمجة للسيستمز الرسومية زى ويندوز.
فاتعمل الOWL الاول من شركة بورلاند و بعد كده راحت مايكروسوفت عاملة MFC و كلها عبارة عن كلاسيز حوالين الويندوز API.


</doc>