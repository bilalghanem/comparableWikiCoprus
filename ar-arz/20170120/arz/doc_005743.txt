<doc id="23019" title="وجهة نظر" url="https://arz.wikipedia.org/wiki?curid=23019">
وجهة نظر

مسرحية وجهه نظر بتعتبر من مسرحيات محمد صبحى و لنين الرملى المشهورة اللى الفها لنين الرملى واخرجها وقام ببطولتها محمد صبحى. المسرحيه بتحكى عن مجموعة من العمى عايشين فى دار مخصوصه لرعاية العميان, لكن الشغالين فيها كانو بيستغلوهم و بيستولو على الفلوس اللى بتيجى من مساعدات المنظمات الدوليه و تبرعات الناس و بيصرفوها على نفسهم مش على اللى محتاجينها، وفى نفس الوقت كانو بيعاملوهم معامله وحشه . فضل الوضع على الحال ده لغاية ما وصل للمؤسسه عرفة الشواف (محمد صبحى) المثقف المتعلم اللى بالرغم من انه امى مابيعرفش لا يقرا ولا يكتب لكن عرف سكان الدار ان ليهم حقوق و انهم لازم يطالبو وياخدو حقوقهم، لحد ماخلاهم يثورو على ادارة الدار و يشتكوا لرئيس المؤسسه التابعه ليها الدار ويعرفوه انه مش دريان باللى بيحصل فى المؤسسة من فساد لكن اكتشفو انه عارف كل حاجة و مستفيد معاهم برضه فبيضطرو يلجئو لاساليب تانيه لحد ماقدرو ياخدو حقوقهم الادميه فى الاخر. المسرحيه بتبين ان الواحد ممكن يبقى مفتح و بيشوف مع انه اعمى البصر، و غيره مش شايف اى حاجة بمزاجه او لجهله بالرغم انه محتفظ بنعمة البصر.


</doc>