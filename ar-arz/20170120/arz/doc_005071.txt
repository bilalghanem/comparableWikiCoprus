<doc id="26499" title="فنار بورسعيد القديم" url="https://arz.wikipedia.org/wiki?curid=26499">
فنار بورسعيد القديم

فنار بورسعيد القديم هو فنار شكله مثمن اتبنى سنة 1869 فى بور سعيد فى مصر فى عهد الخديوى اسماعيل قبل افتتاح قناة السويس باسبوع وطوله 56 متر, الفنار دا يعتبر معجزه هندسيه لانه اول مبنى و اول فنار فى العالم كله يتبني بالخرسانه المسلحه فى الوقت اللى كان وقتها البنا بيكون بالحجر,عشان كده بيعتبر الفنار دا من اهم الاثار الموجوده فى بور سعيد.

فنار بورسعيد القديم كمان كان بيستخدم لتحديد الوقت لانه فيه كوره حديد فوق بتنزل وتعمل صوت جامد يتسمع فى البلد كلها 3 مرات فى اليوم.
الفنار دلوقت مش بيشتغل عشان اتبنى فنار جديد فى بور سعيد, وعشان كده الناس عايزين يحولوه لمتحف بحري خصوصا انه فى مكان مهم قدام الممشى السياحي وقناة السويس.


</doc>