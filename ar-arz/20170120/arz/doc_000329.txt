<doc id="24689" title="كورتيس خينيراليس" url="https://arz.wikipedia.org/wiki?curid=24689">
كورتيس خينيراليس

كورتيس خينيراليس هو البرلمان الاسبانى و بيمثل السلطة التشريعية فى اسبانيا و بيتكون من مجلسين مجلس النواب و مجلس الشيوخ, الكورتيس خينيراليس له سلطة سن أى قانون و تعديل الدستور الاسبانى
مجلس النواب يقدر يأكد او يرفض رئيس الحكومة.
كورتيس خينيراليس إبتدا فى العصور الوسطى كجزء من نظام الإقطاع و كان مجلس استشارى بيتكون من أقوى أمراء الإقطاع الأقرب للملك. و كورتيس مملكة ليون (كورتيس دى ليون) إبتدا سنة 1188 م ، و كان بيشكل جزء من اول حكومة اسبانية و كان اول برلمان فى اوروبا الغربيه. بعد كده سنة 1230 إندمج كورتيس مملكة ليون مع كورتيس مملكة كاستييا (كورتيس دى كاستييا)

سنة 1329 اجتمع الكورتيس دى كاستييا اللى بيعتبر اول جمعية وطنيه لاسبانيا (برلمان) فى مدريد علشان تقديم المشورة لفرناندو الرابع. مع انشاء البرلمان فى مدريد, ابتدت المدينة تنمو بصورة كبيرة بسبب البيروقراطية, وأعضاء الكورتيس و كان وجود الحكومه و الكورتيس فى مدريد ضرورى للناس فى معيشتهم.


</doc>