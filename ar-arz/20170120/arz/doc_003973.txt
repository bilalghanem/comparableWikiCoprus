<doc id="80502" title="مسجد قبة الصخره" url="https://arz.wikipedia.org/wiki?curid=80502">
مسجد قبة الصخره

مسجد قبةالصخرة ده مسجد موجود فى المسجد الأقصى ، واللى بناه كان الخليفة عبد الملك ابن مروان واتبنى سنة 73 هجريه وبناه فوق صخرة الأسراء والمعراج اتسمى بالاسم ده لأنه موجود فوق الصخرة المشرفة وتحت الصخرة دى موجود كهف فيه محراب قديم بيقولو عليه مصلى الأنبياء والصخرة متحوطة من ايام الناصر محمد بن قلاوون.

المصلى عبارة عن بناء من الحجر على تخطيط ثمانى الأضلاع طول الضلع الواحد بتاعه اتناشر ونص متر؛ وجوه المثمن ده مثمن تانى وكل ضلع من أضلاعه متشالة على عمود وتمن أكتاف وجوه المتمن التانى فى دايرة طول القطر بتاعها عشرين متر وأربعة وأربعين سنتى، اما بقى القبب التانية فهى على شكل هيكل مركزى
عبارة عن قطع صخور كبيرة موجودة تحت القبة فى وسط المصلى طولها من فوق لتحت تمنتاشر متر ؛وعرضها من اليمين للشمال أربعتاشر متر وأعلى حته فيها عاليه عن الارض بييجى متر ونص وحوليها درابزين من الخشب المنقوش والمدهون وجنب الدرابزين فى مصلى للنساء وليه اربع أبواب وبيفصل بينه وبين مصلى الرجالة سياج من الحديد المشبك 
والمغارة دى موجودة تحت الصخرة وبينزلها الناس من الناحية الجنوبية بحداشر سلمة وشكلها عامل زى المربع طول ضلعه ييجى 
اربع تمتار ونص والسقف فيه خرم اتساعه متر وعند الباب فى قنطرة معمولة بالرخام على عمودين.


</doc>