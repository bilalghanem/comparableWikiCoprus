<doc id="14960" title="قناة LBC" url="https://arz.wikipedia.org/wiki?curid=14960">
قناة LBC

قناة LBC (Lebanese Broadcasting Corporation) او المؤسسة اللبنانية للارسال هى اول قناة خاصة فى لبنان. ابتدى عرضها عالميا 1996 وغطت الشرق الاوسط، ودلوقتي ليها قنوات كتيرة بتغطي اوروبا وامريكا واستراليا ومنطقة افريقيا جنوب الصحرا. دلوقتي، القناة تبقى واحدة من اشهر القنوات فى لبنان.

المؤسسة اللبنانية للارسال (ال بي سي) انطلق بثها فى لبنان يوم 23 اغسطس عام 1985. كانت اصلا من بنات افكار بشير الجميل، زعيم القوات اللبنانيه. فى الوقت ده، المحطة بشكل عام كانت بتعبر عن صوت عن الشارع المسيحي اللبناني، وبالتحديد حزب القوات اللبنانيه. الحرب الاهليه اللبنانيه كانت فى الوقت دة عمرها عشر سنين وكان اى حل شكله ساعتها كان بعيد. ساعتها كان لبنان فيه اضطرابات سياسيه ومواجهات عسكريه و يأس شعبي.

فى فترة الحرب الاهليه، الال بي سي كانت زي اداه فى ايد القوات اللبنانيه فالقناه كانت هدف دايما من الناس اللى بيعارضوا القوات. فى 1989، الفوضى فى لبنان اتحولت للأسوأ بعد من القوات اللبنانية رفضت انها تنصاع لقائد الجيش اللبنانى الجنرال ميشال عون اللى اعلن بعدها حرب التحرير. مبنى المؤسسة اللبنانية للإرسال كان مستهدف على طول من قصف عنيف اللى شد لمدة ستة اشهر من غير انقطاع. طوال ذلك الوقت ، كل الموظفين نقلوا المعدات للدور التحتاني وعملوا مكاتب مؤقتة. واثناء قتال عنيف فى 1990، مكاتب المؤسسة اللبنانية للإرسال كانت مستهدفة مرة تانية والمرة دي خدت ضربات مباشرة فى تبادل قصف مدفعي. وغير القصف، ال بي سي فقدت واحد من المصورين، اللى اتقتل بالرصاص وهو بيشتغل.


</doc>