<doc id="19281" title="المتحف المصرى الكبير" url="https://arz.wikipedia.org/wiki?curid=19281">
المتحف المصرى الكبير

المتحف المصرى الكبير - بالانجليزى: "The Grand Egyptian Museum" ، بالفرنساوى: "Grand Musée égyptien" - ، هو متحف ضخم بدأ البنا فيه فى مصر سنة 2002 وكان من المفترض ينتهى بناه سنة 2012 لكن ظروف البلد أجلت إكتمال بنا المتحف لسنة 2018 . موقع المتحف فى منطقة الاهرامات فى الجيزه و بيتقال انه بعد ما يخلص حايكون تحفه معماريه ضخمه واكبر و اعظم متحف فى العالم . الرئيس الأسبق حسنى مبارك حط حجر اساس المتحف سنة 2002 ، و فى مايو 2010 انتهت المرحله التانيه من بناه.

المتحف مش حاتتحط فيه اثارات مصر بس لكن كمان فيه مركز لترميم الاثار من اكبر مراكز ترميم الاثار فى العالم ، و صالات للمحاضرات ، و مخازن متحفيه علميه.

حايضم المتحف اثار مصر اللى من اهمها كنوز توت عنخ امون و اللى حايتحط معاها نموذج لمقبرته بالشكل اللى كانت عليه وقت اكتشافها فى وادى الملوك فى الاقصر. و حا يتم نقل مراكب الشمس من جنب هرم خوفو للمتحف اللى حايتحط قدام بوابت تمثال رمسيس التانى اللى اتنقل هناك من ميدان رمسيس فى القاهره،و هيكون فيه آثار من كل المدن المصرية.

يقام المتحف على مساحة 117 فدان بالاضافة الي مبانى العرض مساحتها 4.000 متر مربع و يستوعب 5 مليون زائر بالاضافة الي مبانى الخدمات التجاريه و الترفيهيه و مركز ترميم الاثار و حديقة متحفيه تزرع فيها اشجار مصر القديمه و مدرسة لتعليم الأطفال فن التحنيط و الرسومات الفرعونية. ومن المقرر ان يضم المتحف حوالى 100 الف قطعة اثار. وتقدر تكاليف اقامة المتحف حوالى 800 مليون دولار.

فى أغسطس 2006 تم نقل تمثال رمسيس التانى من مكانه القديم فى ميدان رمسيس فى القاهره لوضعه امام المتحف المصرى الكبير.



</doc>