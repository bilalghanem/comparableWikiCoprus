<doc id="28233" title="قصرالسكاكينى" url="https://arz.wikipedia.org/wiki?curid=28233">
قصرالسكاكينى

قصر السكاكينى
من اقدم قصور مصر اتبنى سنة 1897 على ايد حبيب باشا السكاكينى 
القصر موجود فى ميدان السكاكينى فى وسط مدينة القاهرة، فى حى الظاهر ومصنف ضمن آثار القاهره و عملته منطقة آثار وسط القاهره مقر إداري ليها 
و بيعاني القصر دلوقتى من الإهمال الكبير من بره و جوه.

اتسمت المنطقةالسكاكينى بعد بنا القصر على اسم صاحب القصر حبيب باشا السكاكينى(1841-1923) و هو رجل اعمال مصري هاجرت عيلته لمصر فى القرن 19 لما كان عنده 16 سنه و لما كبر بقى من المقاولين الاغنيا فى ايامه. بسبب لقبه ( السكاكينى ) بيتقال أنه اتغنى قبل ما يشتغل فى المقاولات من تجارة السكاكين والاسلحه.

اتبنى القصر على الطراز الطليانى بنته شركه طليانيه كلفها حبيب باشا السكاكينى و اختار لقصره موقع بيتفرع منه 8 شوارع رئيسية القصر له قبب مخروطية الشكل وبتصميم للعصور الوسطى اتبنى القصر على مساحة 2698 متر ويضم أكتر من 50 اوده بارتفاع خمس ادوار والقصر فيه 400 شباك وباب و 300 تمثال منهم تمثال نصفي لحبيب باشا السكاكينى بالمدخل الرئيسي للقصر .

فى سنة 1923 اتوفى حبيب باشا السكاكينى فاتقسمت ثروته على الورثة اللى اهدوا القصر للحكومة و اتبرع واحد من احفاد السكاكيني وكان دكتور بنصيبه لوزارة الصحة لتحويل القصر لمتحف لتطوير الطب لكن وزارة الصحة ماكنتش الجهة المؤهله لوراثة القصر.

و بعد 100 سنه على بنا القصر اتحط تحت رعاية المجلس الاعلى للآثار المصرية وبالرغم من كده ماحدش اهتم بيه و انهارده بيفكروا فى تحويل القصر لمتحف لتطوير الطب من زمن الفراعنة لغاية دلوقت.

القصر دلوقتى مفتوح للزوار اللى اغلبهم من طلبة الفنون لدراسة التماثيل والزخارف إللى ماليه القصر.

ليستة معالم مصريه


</doc>