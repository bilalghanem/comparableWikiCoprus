<doc id="79495" title="البؤسا (فيلم 2012)" url="https://arz.wikipedia.org/wiki?curid=79495">
البؤسا (فيلم 2012)

البؤسا او البؤساء () هو فيلم موسيقى (ميوزيكال) درامى بريطانى اتعرض فى ديسمبر 2012 ، مقتبس من مسرحية موسيقية من كتابة الان بوبليل وكلود ميشيل شونبيرج وهربرت كريتزمر ،بنفس الاسم، و اللى برضه منقولة و تجسيد لرواية البؤسا لفيكتور هوجو اللى كتبها فى 1862. الفيلم من اخراج توم هوپر و بطولة هيو جاكمان و راسل كرو و آن هاثاواى و اماندا سيفريد و ايدى ريدماين و هيلينا بونهام كارتر و ساشا بارون كوهين. الفيلم اتعرض لأول مرة فى لندن ، المملكه المتحده فى 9 ديسمبر 2012 و فى امريكا ف 25 ديسمبر 2012. الفيلم حقق نجاح كبير و اخد نقد كويس من النقاد و خصوصا لأداء هيو جاكمان و آن هاثاواى ، و اللى خلى الاثنين يترشحوا لجايزة اوسكار و ترشيح جاكمان لاوسكار احسن ممثل و آن هاثاواى احسن ممثلة مساعدة ، الفيلم كسب جوايز كتير زى 4 جوايز BAFTA ، الفيلم كمان اترشح ل8 جوايز اوسكار و كسب منها تلاته ، جايزة احسن ممثلة مساعدة (آن هاثاواى) و اوسكار احسن ماكياج و اوسكار مكسينج للصوت.



</doc>