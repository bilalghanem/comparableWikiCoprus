<doc id="20899" title="ثوره دايمة" url="https://arz.wikipedia.org/wiki?curid=20899">
ثوره دايمة

الثوره دايمة او الثورة الدائمة (انجليزى :Permanent Revolution) هى واحدا من نطريات كارل ماركس المعروفه, بتقول ان العمال لازم يستمروا فى النضال و الكفاح و الثورة على اللى ظالمنهم و واخدين حقوقهم و ميوقفوش لحد ما الثورة العالمية البروليتارية و سيطرتها على وسائل الانتاج و التصنيع, وان العمال على مستوى العالم ينجحوا فى ثورتهم مش بس فى دولة او مجتمع معين.

ليون تروتسكى بيعتبر اشهر و اكبر مطور للمصطلح و الافكار دى و من شرحه وائسس مذهبه السياسى اللى مرتبط بيها, و كان من اللى دعوا ان الروس ما يطلعوش من الحرب العالميه الاولى بعد سيطرة الثوره البلشفيه بقيادة لينين عشان يسعدوا عمال المانيا, اللى كانوا معاهم و ثاريين على النظام و ان دا حيوضم و يساعد على الثوره العالمية. تروتسكى كمان جمع ما بين افكاره و الثورة الدايمة و حلل و عمل دراسة عن طبيعة الاقتصاد العالمى و التقسم الدولى للعمل و الاسواق الدولية و منها قال ان مستحيل يحصل نهوض الاقتصادى فى الحدود القومية (فى دولة معينه) عشان الانظمة الامبرياليه الراسماليه حتفضل تحاول ان الدول دى متوصلش للاقتصاد العالمى ولا تتقدم اقتصاديا عشان مصلاحتها فى استغلالهم و إن الدولة الاشتراكية المتحده هى الوحيدة اللى تقدر توقف ضد الاستغلال دا و ان الحل للمشاكل الاقتصادية فى الاتحاد السوفييتى ان يحصل تنسيق اشتراكى للقوى الانتاجيه على نظاق عالمى وكل دا مش حيحصل الا اذا قامت ثورة عالمية دايمة لحد تحقيق اهدفها. بعد ما جوزيف ستالين مسك الحكم فى الاتحاد السوفييتى, تروتسكى كان رافضه و رافض افكاره اللى غيرت افكار الثوره البلشفيه خالص و افكار لينين و ماركس و اغلب الشيوعيين وقتها و هاجم الاشتراكية المحلية اللى ستالين كان متبعها فى سياسته.



</doc>