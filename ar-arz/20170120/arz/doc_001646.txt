<doc id="14576" title="صندوق النقد الدولى" url="https://arz.wikipedia.org/wiki?curid=14576">
صندوق النقد الدولى

صندوق النقد الدولى - International Monetary Fund - هو وكاله متخصصه اتأسست فى 27 ديسمبر 1945 بموجب معاهده دوليه اتعملت سنة 1945 عشان تعزيز سلامة الاقتصاد العالمى. مقر الصندوق موجود فى واشنطن فى امريكا و بيديروه اعضاءه اللى بيشملو كل بلاد العالم تقريباً ( 185 بلد ). اتأسس البنك مع نهاية الحرب العالميه التانيه لبنا نظام اقتصادى دولى جديد مستقر اكتر. اتشكل على خلفية تداعيات الحرب العالميه التانيه و الانهيارات الاقتصاديه اللى حصلت وقتها. فى يوليه 1944 اجتمعت وفود اربعه و اربعين بلد فى بريتون وودز فى ولاية نيوهامبشاير فى امريكا عشان ينشئو مؤسستين يديرو العلاقات الاقتصاديه الدوليه بعد الحرب العالميه التانيه. التركيز كان على تجنب الاخفاقات اللى اتصاب بيها مؤتمر باريس للسلام اللى انهى الحرب العالميه الاولى. الدول شافت ان تأسيس بنك دولى للانشاء و التعمير ممكن يرجع النشاط الاقتصادى و يرجع قابلية تحويل العملات و النشاط التجارى متعدد الاطراف. المبدأ الحافز لإنشاء الصندوق كان تحقيق النمو الاقتصادى بعد الحرب العالميه التانيه و مش بس لتجنب تكرر " الكساد الكبير ".

صندوق النقد الدولى هو المؤسسه المركزيه فى نظام المدفوعات الدوليه و اسعار صرف العملات اللى بيسمح بإجراء المعاملات التجاريه بين بلاد العالم. و بيهدف لمنع وقوع ازمات ، عن طريق تشجيع بلاد العالم على اعتماد سياسات اقتصاديه سليمه. و بتتضمن الاهداف القانونيه لصندوق النقد الدولى تسهيل التوسع و النمو المتوازن فى التجاره الدوليه و تحقيق استقرار اسعار الصرف و عمل تصحيح منظم لاختلالات موازين المدفوعات اللى بتتعرض ليها البلاد.

عشان تحقيق الاهداف دى ، صندوق النقد بيراقب التطورات و السياسات الاقتصاديه و الماليه فى البلاد الاعضاء فيه و بيقدم لهم النصايح بخصوص سياساتهم الاقتصاديه ، و تسليف البلاد الاعضاء اللى بتمر بمشاكل فى موازين مدفوعاتها، و دعم سياسات التصحيح و الاصلاح ، و تقديم المساعده الفنيه و التدريب ، و بيشمل الصرف الاستهلاكى و الناتج و تشغيل العماله و التضخم و كمان ميزان المدفوعات للبلاد و سعر الصرف.

Bold text== مصادر ==

-- 14:02، 8 اكتوبر 2013 (يو تى سى)

-- 14:02، 8 اكتوبر 2013 (يو تى سى)


</doc>