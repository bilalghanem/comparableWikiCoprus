<doc id="28450" title="بيوريتانيه" url="https://arz.wikipedia.org/wiki?curid=28450">
بيوريتانيه

الپيوريتانيه ( التطهير ) Puritanism او Puritan ، هى مذهب مسيحى پروتيستانتى فيه خليط من الافكار الاجتماعيه و السياسيه و اللاهوتيه و الاخلاقيه. ظهر المذهب ده فى انجلترا فى عهد الملكه اليزابيث الأولى و اذدهر فى القرنين ال 16 و ال 17 و نادى بلغى اللبس و الرتب الكهنوتيه. بعد شويه حلت على اتباع المذهب نزعات انفصاليه و ابتدت طايفه ورا طايفه تنشق عن كنيسة انجلترا Church of England الرسميه و بعدين ابتدت تحصل انشقاقات فى الطوايف نفسها. قاومت الطوايف البيوريتانيه كنيسة انجلترا و بعد ما انتصرت حركتهم فى الثوره البيوريتانيه اتخانقو مع بعض ، لكن فى القرن 17 رجعت الملكيه من تانى و قضت على حركتهم فى انجلترا فهاجرو على نيواينجلاند New England فى شمال شرق امريكا و استقرو و ساد مذهبهم هناك لفتره طويله. البيوريتانيين Puritans اصوليين مسيحيين اتعاملو مع مجتمعاتهم بطريقه ثيوقراطيه و القسسه عندهم كانت ليهم سلطه مطلقه لمراقبة سلوك الافراد و كان فيه تحريمات كتيره فكان فيه تزمت و كبت كبير بيسيطر على حياتهم و مجتمعاتهم. بسبب كترة التحريمات و التزمت و الكبت اتعرض مجتمعهم فى نيو اينجلاند لظاهره هيستيريه اتعرفت باسم " محاكمات السحر فى سالم ".



</doc>