<doc id="7379" title="فانوس رمضان" url="https://arz.wikipedia.org/wiki?curid=7379">
فانوس رمضان

فانوس رمضان واحد من الحاجات المهمه جدا فى مصر فى رمضان و اول لما اتعمل كان ايام الفاطميين لما كانو فى مصر.
الفانوس بيتعمل بطرق و اشكال مختلفه, فيه منه الفوانيس الإزاز, بتكون معموله من الصفيح و الازاز الملون و بيتحط جواها شمعه او اكتر و ده الشكل الفلكلورى المعروف للفانوس.
و بعديه ظهر انواع و اشكال تانيه زى الفانوس الباغه اللى بينور بلمبه و بطاريات صغيره, و الفانوس اللى بيغنى و بيكون متسجل عليه اغانى من بتوع رمضان.
الاطفال بيحبو الفانوس جدا, حتى الكبار اوقات كتير فيه كتير منهم بيعلقو فوانيس كبيره قدام البيوت او فى الشوارع و الحوارى و الحكايه دى بتكون موجوده كتير جدا فى الاماكن الشعبيه زى مصر القديمه و الاحياء القديمه اللى قريبه من وسط البلد فى القاهره.


</doc>