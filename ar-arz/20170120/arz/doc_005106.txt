<doc id="80973" title="ميكروفون (فيلم)" url="https://arz.wikipedia.org/wiki?curid=80973">
ميكروفون (فيلم)

ميكروفون فيلم مصرى مستقل اتعرض سنة 2010 ، من اخرج احمد عبد الله السيد و من انتاج فيلم كينيك و خالد ابو النجا. الفيلم اتعرض فى اكتر من مهرجان سينمائى جوه و بره مصر و كسب جوايز.
خالد بيرجع اسكندريه بعد سنين بره مصر و بيعرف ان حبيبته حتهاجر و علاقته مع ابوه اللى مش كويسة، صعبة تتصلح ، فى وسط الاحداث دى بيلاقى اسكندريه اتغيرت جامد ، بيتمشى فى الشوارع و بيلاقى فنانين و مغنيين راب و هيب هوب بيغنوا و بيعملوا حفلات فى الشوارع و فرق روك و چاز بتعزف فوق السطوح و شباب بيرسموا جرافيتى على الحيطان فى الشوارع و شباب تانيه بتعمل سكيتينج. و اكتشف وش تانى لاسكندريه محدش واخد باله منه ولا مديله فرصة يعرض مواهبه ، فبيحاول يساعدهم. تفاصيل حياته الشخصية بتختلط باللى بالاحداث اللى بتحصل فى فيلم ، و مؤمن و مستنى تغير جى من اسكندريه ، بعيد عن القاهرة الزاحمه. الفيلم بيعرض قصص حقيقية لجيل من الفنانين الاسكندرانيه اللى بيشاركوا فى الفيلم بشخصياتهم.
الفيلم كله اتصور فى شوارع و شقق و محلات فى اسكندريه و اتصور فى 5 اسابيع. اغلب اماكن التصوير كانت فى المنشيه ، الشاطبى ، محطة الرمل ، سبورتنج و مناطق تانيه فى اسكندريه.


</doc>