<doc id="31120" title="معركة وادى الخزندار" url="https://arz.wikipedia.org/wiki?curid=31120">
معركة وادى الخزندار

وادى الخزندار ، معركه عسكريه حصلت سنة 1299 مابين بين الجيش المصرى المدعم بعربان و عسكر من الشام و المغول المدعمين بأرمن و كيرجيين بقيادة الإيلخان غازان خان ، فى فترة حكم السلطان الناصر محمد بن قلاوون التانيه ( 1299-1309 )، اللى بداها و هو عنده حوالى 14 سنه . أغرى المغول صغر سنه و خلافات الامرا، فهجموا بقيادة محمود غازان على الشام. لما اتسلطن الملك الناصر نايب الشام " قبجقن " اللى هرب وراح قعد عند المغول ، أغرى غازان بسهولة الزحف على الشام بسبب صغر سن السلطان الناصر وانشغال الامرا فى خلافاتهم فى مصر ، فطلع الناصر محمد من القاهره بالجيش عشان يحاربهم و انضمت ليه قوات من العربان و الشوام ، و قامت معركه كبيره انتهت بإنتصار المغول اللى استولوا على دمشق ، و انسحب الجيش المصرى على مصر و وراه الاف اللاجئين و النازحين الشوام اللى من كترهم القاهره ما بقتش سايعاهم ، وكانت مأساه كبيرة للناصر محمد اللى قعد يعيط و يبتهل فى المعركه و هو شايف جيشه بينهار قدام المغول ، و رجع مصر لوحده و معاه اتناشر من مماليكه فضلوا معاه، و دخل قلعة الجبل و هو فى غاية الحزن .




</doc>