<doc id="74677" title="عمان (مدينه)" url="https://arz.wikipedia.org/wiki?curid=74677">
عمان (مدينه)

عمان هى عاصمة الأردن و أكبر المدن اللى فيها وعدد سكانها 2 مليون و220 الف نسمة ومساحتها 1680 كم وبتقع على خط طول 35 شرقا وعرض 31 شمالا. بتعتبر المركز التجارى والإداري للأردن.

تاريخ المدينة بيرجع لحوالى 7,000 سنة قبل الميلاد، و عدت على المدينة حضارات كتيره و سابت اثار على وجودهم فى المدينة زى المدرج الرومانى اللى عملوه لما كانوا موجودين فيها ، اول ناس استوطنت المنطقة كانوا العمونيون (اللى جت اسم عمان منهم) و بعدهم الحيثيين و الأشورين و فى سنة 612 قبل الميلاد بعد ما ضعفت الدولة الأشورية استولى على الأراضى بتاعتها البابليين وكان منضمنها عمون وفضلت تبعهم لغاية سنة 539 لما جاه واحد فارسى اسمه قورش قضى على البابليين و ضموا الاردن و مدينة عمان لدولة الفرس و بقت عمان تحت سيطرتهم لغاية ما اتقضى على الفرس على ايد الاسكندر سنة 332 ق.م وفضلت تحت ايديهم ومن بعدهم البيزنطيين وفى سنة 614 م استولى عليها الفرس بس لفتره قليلة و انتهت لما انهزموا من جيوش الأمويينسنة 635 م و فتحوها على ايد يزيد بن ابو سفيان وفضلت فى أيد الأمويين بعد كده وبعديهم العباسيين وبعديهم الفاطميين و الأيوبيين و المماليك و العثمانيين لغاية ما انتهت دولتهم و بقت الاردن مستقلة.


</doc>