<doc id="20876" title="الاميره فتحيه" url="https://arz.wikipedia.org/wiki?curid=20876">
الاميره فتحيه

الاميره فتحيه ( 17 ديسمبر 1930 - امريكا، 10 ديسمبر 1976 ) كانت اصغر بنات الملك فؤاد الاول و الملكه نازلى صبرى و أخت الملك فاروق الاول‏. 
سافرت على اوروبا مع امها الملكة نازلى و اختها الاميره فايقه ، و فى الرحله دى و هما فى مارسيليا قابلت الملكة نازلى رياض غالى اللى كان بيشتغل امين للمحفوظات فى القنصليه المصريه فى مارسيليا ، فكلفته القنصليه المصريه بخدمة الملكه و الإشراف على نقل شنطها هى و الاميرات.

اتطورت العلاقه مابين الاميره فتحيه و رياض غالى المسيحى اللى كان من عيلة غالى المعروفه و لما حست امها الملكه نازلى بإن العلاقه بقت علاقه عاطفيه شجعتها.

لما وصلت الأخبار دى مصر و عرف بيها الملك فاروق زعل جداً و دعا مجلس البلاط الملكى للانعقاد و اتخذ المجلس قرارات جامده حرمت الملكة نازلى والاميرة فتحيه من كل الالقاب الملكيه ومصادرة كل ممتلكاتهم فى مصر .

اتجوزت فتحيه من رياض غالى فى 10 مايو من عام 1950 جواز مدنى بسبب اختلاف الدين فى سان فرانسيسكو فى امريكا و كان عمر الاميره فتحية وقتها 20 سنه.

خلفت الاميره فتحيه من رياض غالى تلاته هما رفيق ( المولود فى 29 نوفمبر 1952)، ورائد ( 20 مايو 1954- 26 يوليو 2007 ) ورانيا ( المولوده فى 21 ابريل 1956)
أعلنت الاميره فتحيه إفلاسها بعد أن خسر زوجها كل أموالها وأموال الملكه ناذلى فى البورصه وبيع مجوهرات فتحيه فى مزاد على تابع المحكمه وبعدها عملت خادمه 

رفعت الاميرة فتحية دعوى للانفصال الجسدى ضد رياض غالى، وفي يوم 10 ديسمبر سنة 1976 انتهت حياتها نهاية دراميه لما طخها رياض غالى بالرصاص فقتلها، و حاول انه ينتحر بعدها بطخ راسه بالمسدس لكن تم انقاذه واتحكم عليه بالسجن لمدة 15 سنه مات بعدها بتلت سنين تقريبا.




</doc>