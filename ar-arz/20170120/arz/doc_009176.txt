<doc id="34725" title="هى فوضى" url="https://arz.wikipedia.org/wiki?curid=34725">
هى فوضى

الفيلم بتدور حاولين شخصية "حاتم" (خالد صالح) امين الشرطة اللى بيستغل منصبه لقهر الناس فى منطقته و اللى بيمثل السلطة و البوليس فيها ، اللى بيخافوا منه و بيكرهوه ، و بيحقق مصالحه الشخصية عن طريق الرشاوى و الاتاوات اللى بيفرضها على الناس و التزوير و السرقة و اتشهرت جملته اللى بيرددها معظم الفيلم " اللى ملوش خير فى حاتم ، ملوش خير فى مصر". الحاجة الوحيدة اللى ميقدرش يسيطر عليها هى جارته المدرسة "نور" (منة شلبى) اللى بيحبها و هى مش بتحبه و بترفض ظلمه و فساده و بتحب وكيل النيابة "شريف" (يوسف الشريف) و احداث الفيلم مليانه اسقاط سياسى و ثقافى للحالة اللى بتعيشها مصر من فوضى و فساد و حماية الدولة للفاسدين و ظلم و سوء استغلال البوليس لقانون الطوارئ و تزوير الانتخابات و التعذيب فى الاقسام و السجون، و احداث الفيلم بتبتدى بتوضيح مدى الظلم و الفساد و قهر السلطة ( المتمثلة لها شخصية حاتم امين الشرطة و ضباط القسم الشغال فيه) و مابين ضمير المجتمع اللى بيرفض كل الافعال دى ( المتمثل فى وكيل النيابة شريف و شخصية ام نور "بهية" ( هالة فاخر) و شخصية ام شريف الناظرة فى مدرسة نور (هالة صدقى)) و المواجهات اللى بتحصل بين كل فئة و بيخلص الفيلم بثورة اهل المنطقة على امين الشرطة الظالم حاتم و الضباط البوليس اللى عارفين فساده و بيحموه ، و بيهاجموا القسم و بيحرروا نشطاء سياسيين مقبوض عليهم ظلم و بدون وجه حق و بيخلص الفيلم بالخلاص من حاتم


</doc>