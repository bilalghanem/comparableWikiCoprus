<doc id="79847" title="حدتو" url="https://arz.wikipedia.org/wiki?curid=79847">
حدتو

حدتو او الحركه الديمقراطيه للتحرر الوطنى (1944-1965) كان حركة و منظمة شيوعيه مصريه اسسها هنرى كوريل ، اللى كان رئيسها لحد ما اتنفى ، و مجموعة من الشيوعيين المصريين و اتشكلت بعد ما اندمجت منظمتين شيوعيه تانيين اللى هما إيسكرا و الحركة المصرية للتحرر الوطنى. حدتو كانت علاقتها كويسه بالضباط الاحرار فى الاول و دعمت الانقلاب العسكرى اللى قاموا بيه و بيتقال انهم المنظمة و الحركة الوحيده اللى كانوا عارفيين بميعاد الانقلاب و ده بسبب ان كان فيه اعضاء فى الضباط الاحرار زى خالد محى الدين ، احمد حمروش ، سيد سليمان رفاعى و فؤاد حبشى و يوسف صديق ، برضه اعضاء فى حدتو ، بس اختلفوا مع بعض بعد ما شافوا سياسية و افكار جمال عبد الناصر ، اللى بقت بعد كده الناصريه ، و اتقبض على على كتير من قيادتها و اتسجنوا فى يناير 1953 و اتعدمت مجموعة من قيادتها و ابتدت المنظمة تضعف و تقريبا شبه انتهت فى سنة 1955 و اتفرق اعضاء ليها على منظمات و احزاب شيوعيه تانيه زى الحزب الشيوعى المصرى الموحد، بس المنظمة انتهت رسمى بحل تنظيمات الشيوعية فى الستينات و انضم ناس منها للاتحاد الاشتراكى اللى كان رئيسه جمال عبدالناصر.المنظمة كانت ليها جرنال الجماهير و منظمة شبابيه اسمها اتحاد الطلاب الشيوعيين.


</doc>