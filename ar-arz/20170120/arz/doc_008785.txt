<doc id="6148" title="ديجلوسيا" url="https://arz.wikipedia.org/wiki?curid=6148">
ديجلوسيا

فى علم اللغة, ديجلوسيا (باليونانى: διγλωσσία‏‏ ) هى الحالة اللى تكون فيها لغة معينة للمجتمع مش بيستخدم لهجة واحدة بس ، لكن اثنين : الاولانيه هى اللغه المحليه الدارجة, والتانيه ياإما لغة الأجداد من نفس اللغه المحليه بس من القرون القديمة ( مثال: العربى, و التشيكى), او لغة متميزة بلغة دلوقتى (مثلا: العالَم اللى بيتكلم المانى)

اللغه المحليه (‏ Vernacular) هى اللغة الام لبلد او منطقة. عموما فى اللغويات اللغات المحلية بتتوصف بالمقارنه مع اللينجوا فرانكا او اللغه الرسمى او اللغات العالمية. مثلا, فى أوروبا الغربية لحد القرن السبعتاشر معظم الكتب العلميه إتكتبت باللاتينى. و الاعمال المكتوبة باللغة الام كان بيتقال عليها انها مكتوبه باللغه المحليه.

اصل الاسم يونانى بمعنا لسانين و اول واحد استعمل كلمة ديجلوسيا هو فيرجسون سنة 1959.

فى مناطق كتيره فى امريكا اللاتينيه بتعتبر اللغات المحليه اقل فى المكانه, و بتستخدم بس فى البيت كل يوم. فى الوقت نفسه اللغة الاسبانى هى لغة التعليم و الاستخدام الرسمى. مثال تانى فى البلاد اللى بتستخدم العربى القياسى الحديث للأغراض الدينية والرسمية, ولكن للاستخدام اليومى اهل كل بلد بيتكلمو لغه محليه زى اللغه المصريه الحديثه فى مصر.



</doc>