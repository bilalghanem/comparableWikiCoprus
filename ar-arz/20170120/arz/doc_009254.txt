<doc id="18123" title="مطار مدريد-باراخاس" url="https://arz.wikipedia.org/wiki?curid=18123">
مطار مدريد-باراخاس

مطار مدريد هو مطار باراخاس الدولى . باراخاس هو المحور الرئيسى لطيران ايبيريا. وبالتالي باراخاس هو البوابة الرئيسية لشبه الجزيرة الايبيرية من اوروبا و امريكا و بقية العالم. مجموع الركاب دلوقتى اكتر من 52 مليون مسافر كل سنه ، و ده بيخللى باراخاس واحد من أكبر 10 مطارات العالم فى الازدحام. . باراخاس متصمم علشان 70 مليون راكب كل سنه.
علشان الزيادة السنوية فى عدد المسافرين قريبة من 10 ٪ اتبنت محطة جديد رابعه (صالة المطار رقم 4) و ده عمل انخفاض كبير فى حالات التأخير و زود القدرة الاستيعابية للمطار لأكتر من 70 مليون مسافر فى السنة و اتعمل مدرجين جداد للمطار و ده خللى باراخاس يبقاله اربع مدرجات مطار. صالة المطار رقم 4 فى مطار مدريد-باراخاس ، من تصميم أنطونيو لاميلا و ريتشارد روجرز و TPS اتفتحت فى فبراير 5 ، 2006 هى واحدة من أكبر صالات المطارات فى العالم من حيث المساحه . مساحة صالة المطار رقم 4 760000 متر مربع (8180572 قدم مربع).

سنة 2007 أعلن مستشار النقل لمجتمع مدريد ، مانويل لاميلا ان مدريد هايخدمها مطارين جداد و متوقع يبتدو فى سنة 2016 ، الاول هايكون موجود فى كامبو ريال ، هايكون فى البداية لرحلات الشحن الجوى ، و كمان مركز للطيران منخفض التكلفة ، والتانى متوقع يتبنى بين بلديات ال ألامو و ناڨالكارنيرو Navalcarnero ، و ها ياخد الرحلات اللى بتستعمل مطار كواترو دلوقتى.


</doc>