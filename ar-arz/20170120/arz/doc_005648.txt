<doc id="79924" title="ستان لوريل" url="https://arz.wikipedia.org/wiki?curid=79924">
ستان لوريل

ستانلى "ستان" لوريل ، اسمه بالكامل آرثر ستانلى چيفرسون () (اتولد 16 يونيه 1890 - 23 فبراير 1965). ممثل كوميدى انجليزى اشتهر بتمثيله مع أوليڤر هاردى اللى شكلوا لوريل و هاردى و مثلوا اكتر من 100 فيلم مع بعض و بيعتبروا من كلاسيكيات السينما الصامته و السنيما عموما فى العالم. ستان اتولد فى أولفرستون شمال انجلترا و مثل هناك و كان جزء من فريق فريد كارنو للمسرح و كان بديل البديل لشارلى شابلين فى المسرحيات بعدين راح على امريكا و وصل هناك فى نفس اليوم مع شارلى شابلين و مثل هناك لفتره قبل ما المنتج هال روتش يعرفه على أوليڤر هاردى و يمثلوا مع بعض و يكونوا لوريل و هاردى. بعد ما مات رفيق عمره و صاحبه هاردى فى سنة 1957 زعل جامد عليه و رفض انه يمثل تانى بالرغم ان جاتله اكتر من عرض لافلام كبيره بس هو رفض انه يمثل من غير صاحبه. فى سنة 1961 اخد جايزة اوسكار و اتكرم عشان اعماله و ادواره الكوميديه و لحد دلوقتى دوره فى لوريل و هاردى بيضحك الناس. مات فى سانتا مونيكا ، كاليفورنيا ف سنة 1965.
دى شويه من افلامه قبل ما يبتدى لوريل و هاردى :



</doc>