<doc id="2713" title="طبله" url="https://arz.wikipedia.org/wiki?curid=2713">
طبله

الطبله ، اله مزيكا تبع عيلة الالات الايقاعيه. و بتتكون غالبا من اطار مدور معمول من الخشب و مشدود عليه رق معمول من جلد المعيز و بيتعزف عليها يا اما بالإيد او بالعصيان و ساعات بالرجل كمان. الطبله هى اقدم اله عزف عليها الانسان واكتر الة مزيكا منتشره فى العالم كله. استخدمت الطبله فى الترفيه و الرقص لكن استخدمت كمان فى الحروب لتحفيز العساكر و رفع روحهم المعنويه و تخويف الاعداء و التأثير عليهم نفسياً وقت المعارك. فى مصر فى عصر الدوله المملوكيه دق الطبل على بيوت الامرا الكبار كان ميزه بتتمنح ليهم لتوضيح مكانتهم العاليه فى الدوله و كان فيه اداره خاصه بالطبل و مخازنها اسمها الطبلخانه.



</doc>