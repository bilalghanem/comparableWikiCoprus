<doc id="17793" title="محمد امين الحسينى" url="https://arz.wikipedia.org/wiki?curid=17793">
محمد امين الحسينى

محمد امين الحُسينى ( الحاج امين الحسينى; "‏" ”al-Husseini“;‏‏ 1895/1897 - 4 يوليه, 1974),‏ هو واحد من قبيلة الحسينى من القدس, و كان فلسطينى قومى عربى و قائد اسلامى فى الانتداب البريطانى على فلسطين. من 1921 لـ 1948, كان كبير المفتيين فى القدس, و لعب دور اساسى فى معارضة الصهيونيه و دوله لليهود اللى عايشين فى منطقة فلسطين. موسوعة ”Zionism and Israel“ بتعرّفه بإنه فلسطينى متطرّف و قائد اسلامى مؤيّد للنازيه, وريث لعيلة الحسينى المؤثره. فى الحرب العالميه الاولانيه, حارب للامبراطوريه العثمانيه زى ما يهود و فلسطينيين عملو, بس بعدين الاتجاهات اتغيّرت. مع عارف العارف, الحسينى كان مسئول بصفه كبيره عن اعمال الشغب اللى ابتدت فى 1920 (اللى اتسمت بأحداث ”النبى موسى“ لإنها كانت فى موسم النبى موسى). الحسينى كان إتسجن, بس بعدين إتحرر و انتخبوه كبير المفتيين فى القدس, فى انتخابات بتأثير من Sir Herbert Samuel,‏ الHigh Commissioner (المفوّض الاعلى) البريطانى, اللى كان بيفكر انه يقلل تطرّفه. بسبب مركزه و اتصالات عيلته, المفتى كان بيقدر يوصل لحوالى 200,000 جنيه كل سنه, كتير منهم كانو بيموّلو حملات الارهاب, و بردو علشان يزوّد سلطته.

من 1920, كان نشيط فى معارضته للسلطه البريطانيه علشان يأمّن استقلال فلسطين و تبقى دوله قوميه عربيه, و قاد حملات عنيفه ضد اليهود‏ بيعارض فيها تأسيس دوله قوميه لليهود فى فلسطين. دوره المعارض زاد اوى وفت 1936-1939 الثوره العربيه فى فلسطين. فى 1937, كان مطلوب من السلطه البريطانيه, بعدين هرب من من فلسطين و طلب لجوء لـ الانتداب الفرنساوى على لبنان, بعدين مملكة العراق, ايطاليا الفاشيّه و فى الاخر ألمانيا النازيه. فى ألمانيا قابل الديكتاتور أدولف هيتلر فى 1941.‏ طلب من هيتلر انه يدعم الاستقلال العربى و طلب ان ألمانيا النازيه تعارض, علشان تبقى جزء من الكفاح القومى العربى, فى تأسيس دوله قوميه يهوديه فى فلسطين (مستقبل تأسيس اسرايل). ‏فى 1947, طلب دعم, علشان اسباب انسانيه, من احمد بِلبَشير هَسكُورى, الايد اليمين بتاع الخليفه بتاع المغرب الاسپانيه; الاخرانى, فى المقابل, ماترددش انه يجمّع و يبعت التمويلات دى. وقت حرب فلسطين 1948, كان بيمثّل اللجنه العربيه العليا (Arab Higher Committee)‏ و كان عارض خطة تقسيم الامم المتحده 1947 و طموح الملك عبدالله الاولانى فى توسيع الاردن و يضُم حتت من فلسطين.


</doc>