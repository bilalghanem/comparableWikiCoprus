<doc id="9879" title="مجمع نيقيا الاول" url="https://arz.wikipedia.org/wiki?curid=9879">
مجمع نيقيا الاول

مجمع "نيقيا" الاول ( Νίκαια) او مجمع نيسيا الاول كان مجلس عقدوه الاساقفه المسيحيين سنة 325 م فى مدينة نيقيا (ازنيك، توركيا دلوقتى) حضر المجمع دما بين 250 لـ 318 اسقف من كل العالم المسيحى و بترجع اهميته انه اول محاوله للوصول لاتفاق بين المسيحيين فى العالم عن طريق عقد اجتماع يحضره ممثلين من كل الكنايس.المجمع اللى من النوع دا بيتقال عليه مجمع مسكونى لانه بيضم ممثلين من المسكونه كلها (العالم).الهدف الرئيسى من عقد الاجتماع هو حل المشاكل بتاعة الكنايس الشرقيه و اللى كان اهمها الاريانيه، و دى حركه وصفتها الكنيسه انها حركة مهرطقه ابتداها اسقف اسمه اريوس الاسكندرانى و كان بيقول ان المسيح ما هواش الاه و انه كائن مخلوق زى بقية المخلوقات.

المجع انعقد و كان على اجندته مجموعه من المواضيع اتبحثت و حصل اتفاق على بعضها، الاجنده ضمت:

الامبراطور قسطنطين الاول و اللى كان اول امبراطور رومانى يدخل فى المسيحية لما قسطنطين شاف المشاكل دى قرر انه يعمل المجمع دا و بعت لكل الاساقفة فى العالم كله عشان يحضروا المجمع.

كونستانين الاول بعت دعوات لحوالى 1800 من الاساقفه المسحيين فى الشرق و الغرب و اللى لبى الدعوه منهم كان عدد قليل و مش معروف على وجده التحديد و بيتراوح ما بين 250 فى رأى يوسابيوس القيصرى و ما بين 318 فى رأى اثاناسيوس الاسكندرانى. اغلب اللى حضرو كانو من الكنايس الشرقيه و حضر 5 اساقفه بس من الكنايس الغربيه.الاجتماع افتتحوه بشكل رسمى يوم 20 مايو سنة 325. و من اهم الناس اللى حضرت المجمع:

الاساقفة الارثوذكس جم المجمع و قعدوا فى ناحية و جه اريوس و الاساقفة اللى بيأيدوه و قعدوا فى ناحية تانية و كلهم استنوا لما الامبراطور قسطنطين ييجى، و لما جه قسطنطين و قال للاساقفة انه هايسمع و يسيبهم يتكلموا لوحدهم لإن هو مختص فى مواضيع المملكه و هما ليهم مواضيع الكنيسة. بدأ اريوس و عرض تعاليمه ع الحاضرين و حصل جدال و مناقشة جامده قوى و ماقدروش يوصلوا لأى حاجة. فى الجلسه التانيه قام الشماس اثناسيوس و جادل اريوس و قدر يقنع الموجودين ان اريوس كلامه غلط من وجهة نظر المسيحيه، و فى الاخر اتفقوا انهم يحطوا قانون للإيمان عشان محدش ينجذب لافكار اريوس بعد كدة و تكون كل حاجة على اسسهم، و انتهى الموضوع بحرمان آريوس و نفيه لدير فى اسبانيا، لكن الموضوع ما هداش فدعا الامبراطور قسطنطين الكبير اريوس فى القسطنطينيه للتوفيق بينه و بين أسقف اسكندريه " الكسندروس " لكن اريوس مات فجاءه على اطراف القسطنطينيه سنة 336 و اتقال انه مات مسموم.

”بالحقيقة نؤمن باله واحد الله الاب ضابط الكل خالق السماء و الارض ما يرى و ما لا يرى نؤمن برب واحد يسوع المسيح ابن الله الوحيد المولود من الاب قبل كل الدهور نور من نور اله حق من اله حق مولود غير مخلوق مساو للآب فى الجوهر الذى به كان كل شئ هذا الذى من اجلنا نحن البشر و من اجل خلاصنا نزل من السماء و تجسد من الروح القدس و من مريم العذراء و تأنس و صلب عنا على عهد بيلاطس البنطى تألم و قبر و قام فى اليوم الثالث كما فى الكتب و صعد الى السموات و جلس عن يمين ابيه و ايضا يأتى فى مجده ليدين الاحياء و الاموات الذى ليس لملكه انقضاء.. باقى قانون الايمان اتكمل فى مجمع القسطنطينية“«




</doc>