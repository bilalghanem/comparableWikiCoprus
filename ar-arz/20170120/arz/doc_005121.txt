<doc id="29876" title="برسوم العريان" url="https://arz.wikipedia.org/wiki?curid=29876">
برسوم العريان

برسوم العريان زاهد مصرى قبطى مشهور عاش فى القاهره فى اواخر عصر الدوله الايوبيه و بدايات عصر الدوله المملوكيه فى النص التانى من القرن التلاتاشر. ابوه الملقب بـ " الوجيه المفضل " كان كاتب سر السلطانه شجر الدر و ساب له ثروه كبيره ، لكن برسوم العريان حب عيشة العباده و الزهد فسكن فى مغاره فى كنيسة ابو سيفين فى القاهره ، و لسه المغاره دى موجوده لحد النهارده على يمين الداخل الكنيسه من بابها البحرى. اشتهر اسمه كزاهد بيعمل معجزات فبقت الناس تروحله بالعيانين بأعداد كبيره عشان يشيفهم. فى اخر ايامه عاش فى عزله فى دير شهران فى المعصره لغاية وفاته ، و لما اتوفى عمله البابا يوأنس التامن (بابا اسكندريه) طقوس الدفن و اندفن فى كنيسة الدير اللى اتسمت باسمه لحد النهارده.


</doc>