<doc id="1038" title="المانيا" url="https://arz.wikipedia.org/wiki?curid=1038">
المانيا

ألمانيا ( جمهورية ألمانيا الاتحاديه; Bundesrepublik Deutschland, )‏
هى بلد فى وسط اوروبا بيحدها من الشمال بحر الشمال, و الدنمارك, و بحر البلطيق و من الشرق بولاندا و تشيكيا; و من الجنوب النمسا و سويسرا; و من الغرب فرنسا, لوكسيمبورج, بلجيكا, و نيذارلاندا (هولندا). اراضي ألمانيا بتغطي 357،021 كيلومتر‏ و عدد السكان اكتر من 82 مليون انسان. عندها أكبر عدد من السكان فى الدول الاعضاء فى الاتحاد الاوروبى و بتضم تالت اكبر عدد من المهاجرين الدوليين على نطاق العالم

شكلت ألمانيا جزء مركزي فالإمبراطورية الرومانية المقدسة اللي فضلت لحد سنة 1806، وخلال القرن ال 16 بقت ألمانيا الشمالية مركز الإصلاح البروتستانتي. بعد الحرب العالمية التانية، اتقسمت ألمانيا لقسمين: ألمانيا الشرقية وألمانيا الغربية. واتعاد توحيدهم في سنة 1990. في سنة 1957 بقت ألمانيا الغربية عضو مؤسس فالسوق الأوروبية المشتركة، واللي بقى سنة 1993 الاتحاد الأوروبي. وفسنة 1999 بقت عملة ألمانيا اليورو (بالألمانية: Euro أُيْرُو) بقت برضو وحدة من الدول الأوربية المنتمية لاتفاقية شينجن بحيث بيتسمح لسكان الدول الأوربية المنتمية للاتفاقية بالتنقل منها و ليها من غير فيزا و من غير حدود.
أسست ألمانيا نظام التأمين الاجتماعي كخطوة ضمن سلسلة اجراءات فسبيل تطوير المعايير المعيشية لسكانها وليها موقع مميز فالعلاقات الأوربية وبتحافظ برضو على شراكات متينة على المستوى العالمي، وألمانيا بتعتبر الرائد التاني فعلوم الطب والهندسة والتكنولوجيا والتقنيات الحديثة، وهي عضو في الأمم المتحدة والناتو ومجموعة الثماني ومنظمة التعاون والتنمية الاقتصادية وبتعتبر قوة اقتصادية كبيرة بحيث انها أكبر مصدر للسلع وتاني أكبر مستورد ليها في العالم [6].


</doc>