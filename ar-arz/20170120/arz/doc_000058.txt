<doc id="14210" title="الساحل الشمالى (مصر)" url="https://arz.wikipedia.org/wiki?curid=14210">
الساحل الشمالى (مصر)

ساحل البحر المتوسط المصرى او زى ما هو مشهور بـالساحل الشمالى هى منطقه فى شمال مصر بتمتد على 500 كم من اول الاسكندريةفى شرق مصر لحد السلوم فى اقصى غرب مصر على الحدود الليبيه.الساحل الشمالى بيعتبر واحد من اطول السواحل اللى بتطل على البحر المتوسط فى منطقة شمال افريقيا. اسكندريه بتعتبر اهم مدن الساحل الشمالى و كانت مركز للتبادل التجارى و للنقل البحرى ما بين مصر و جيرانها من دول البحر المتوسط و جوه مصر نفسها ما بين مدينة اسكندريه و بقية المدن المصريه.

على عكس ساحل البحر الاحمر و بقية ساحل البحر المتوسط فى بلاد شمال افريقيا التانيه، الساحل الشمالى فى مصر ما فيهوش جبال و ارضه عباره عن منطقة سهول فيها شجيرات و حشايش قصيره.فى هضبه فى اقصى غرب الساحل الشمالى اسمها هضبة ماماريكا ارتفاعها حوالى 400 متر و دى هى حتة الارض المرتفعه الوحيده فى الساحل المنبسط كله.بيتميز الساحل الشمالى كمان بوجوده خمسه من اصل احدى عشر بحيره موجودين فى مصر و هما: البرلس، ادكو، المنزله، مريوط و البردويل.
منطقة الساحل الشمالى بتكون برد فى الشتا و معتدل فى الصيف، ببتنزل عليها المطره و ساعات كور تلج صغيره على بعض المدن.
وتتميز بتعدد القرى السياحيةفى هذة المسافةو هى تعتبر من اهم المناطق السياحية فى الشرق الاوسط



</doc>