<doc id="1278" title="محمد ابو تريكه" url="https://arz.wikipedia.org/wiki?curid=1278">
محمد ابو تريكه

محمد ابو تريكة, هو لاعب كوره مصرى مشهور جداً. بيلعب فى النادى الأهلى و دولي فى منتخب مصر ، ملقب بـ"الفنان" لانه من احسن اللاعيبه اللى عرفتها الكوره المصريه و متسامح و ابتسامته علي وشهُ على-طول , كان السبب الرئيسي لفوز الأهلى ومصر فى البطولات الاخيرة القاريه. هو لاعب حريف جداً, و من اجوانهُ المشهورة: جون فى "الصفاقسى" ، وجاب كاس دوري ابطال افريقا للأهلى و جاب جون فى "الكاميرون" فى نهائي كاس افريقيا فى غانا 2008 وجاب الكاس لمصر برضه.ابو تريكه بيعتبر من أحسن اللاعيبه اللى فى مصر دلوقتى بيتلقب بردو بـ "أحسن اللاعيبة اللى أنجبتهم الكرة المصرية" و معروف عنه فى الملعب الباصات الممتازه بتاعته و الفاولات الرهيبه اللى بيحطها فى الجون زى ما بيعمل فى بطولات دوليه كتيره.ابو تريكه إترشح لجايزة أحسن لاعب فى افريقيا لسنة 2008 و وصل للقايمة النهائيه مع ايسيان لاعب تشيلسي و غانا و ادبايور لاعب توجو و الارسنال. ولكن ما فازش تريكه بالجايزه، و زعلت ناس كتيره لان هو كان المرشح الاقوى بفضل انجازته الكتيره، لكن أخد جايزة "أحسن لعيب بيلعب فى افريقيا".لعب مع فريق مصر فى فى كاس القارات (2009) فى جنوب افريقيا و ظهر بمستوى كويس لفت انظار العالم.


</doc>