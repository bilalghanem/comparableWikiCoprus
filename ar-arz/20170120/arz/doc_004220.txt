<doc id="5316" title="دستور" url="https://arz.wikipedia.org/wiki?curid=5316">
دستور

الدستور و اللى بيتسمى برضه القانون الاساسى فى بعض الدول عباره عن القانون الاعلى فى البلاد و الدستور هوا اللى بيحدد الخطوط العامه و العريضه اللى بتحدد شكل و نظام الحكم فى دوله و السلطات التلاته فى الدوله (التشريعيه و القضائيه و التنفيذيه) و كلمة دستور جايه اساسا من اصل فارسى, و بيحدد دستور الدوله الوسايل اللى بتتكون بيها السلطات التلاته فى الدوله و طريقة مباشرتها لشغلها.

فيه انواع كتير للدساتير و بتتقسم بمعايير كتير منها معايير على حسب اساليب تغيير الدستور و منها على اساس طبيعة الدستور (مكتوب او مش مكتوب).

بتتقسم الدساتير على اساس اساليب تعديلها لاكتر من نوع منها.
دساتير جامده و هيا اللى بيكون تعديلها او تعديل بعض المواد فيها بيحتاج موافقة اغلبيه معينه من البرلمان من و فى الغالب بتكون اعلى من نص الاعضاء و بتكون فى الغالب 75% من عدد الاعضاء.
دساتير مرنه و هيا اللى بتحتاج موافقة اغلبيه اقل فى التعديل او التغيير و منها الدساتير اللى بيكون طريقه تعديل موادها بيتم بنفس الاغلبيه اللى مطلوبه لتعديل نصوص القوانين العاديه.

لان الدستور هوا اللى بيحدد شكل الحكم و سلطات و اختصاصات الادارة سواء كانت للرئيس (زى النظام الرئاسى) او للوزاره زى النظام البرلمانى فعصب الشرعيه فى اى نظام حكم بيكون مرتبط بالدستور و لذلك بتلزم معظم الدساتير فى العالم رئيسالدوله بالسهر على الدستور و حمايته.

وبتعتبر خرق الدستور جريمه من اشد الجرايم اللى بتتوجه للرؤساء و الملوك و اللى ممكن تسبب فى انه بفقد شرعيته اساسا - لو ملك بيتم خلعه و تولية ولى العهد مكانه و لو رئيس بيفقد شعبيته و بالتالى شرعيته -لان شرعيته اساسا مستمده من الدستور,وكمان بينظم العلاقه بين الشعب والحاكم

و لان الدستور هوا القانون الاعلى للدوله فالقوانين وهيا بتتشرع بيتم مراعاة انها تكون متوافقه مع نصوص الدستور ماتخالفوش و اذا صدر قانون و اصدرت جهه مختصه ببحث مسالة دستورية القوانين حكمها بان القانون اللى معروض عليها مخالف للدستور بيتم الغاء الماده او الجزء المخالف للدستور.


ربنا يحميكي يامصر وترقعي زي ماكنتي وأحسن كمان ، نقدية


</doc>