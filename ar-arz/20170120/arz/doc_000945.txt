<doc id="17414" title="يوسف درويش" url="https://arz.wikipedia.org/wiki?curid=17414">
يوسف درويش

يوسف موسى يوسف فرج درويش وشهرته "يوسف درويش" هو محامى وحقوقى وكاتب مصرى من مواليد الوايلى فى العباسيه يوم 2 اكتوبر 1910 وإتوفي سنة 2006. بينتمي لاسرة يهودية قرائية مصرية. درس فى المدارس الحكومية لحد سن 12 سنة. دخل مدارس الفرير الابتدائية والثانوية فى الخرنقش حتى سنة 1930. أخد ليسانس حقوق من فرنسا سنة 1934 فى مدرسة التجارة العليا فى تولوز وعادلها بالليسانس المصري سنة 1944. إنضم للحركة الشيوعية; دراسته الحقوق فى فرنسا. اهتم بالدفاع عن العمال. اعتقلوه كزا مرة. هو سكرتير الجمعية المصرية للاقتصاد السياسي والتشريع. اسس مع زمايل له "منظمة طليعة العمال"، وبعدها انضم لمنظمة حدتو سنة 1958. بعد حل الحزب الشيوعى المصرى سنة 1965 اسس مع ميشيل كامل "منظمة شروق الشيوعية". اسس مع احمد نبيل الهلالى حزب الشعب الاشتراكى سنة 1978. بنته الدكتورة "نولة درويش" وابنه "مجاهد درويش" وحفيدته الممثلة المصرية "بسمه".

بينتمى لعيله مصرية لها وجود بعيد فى مصر ومن اشهر افرادها "مراد بك فرج" اللى كان محامي للخديو "عباس حلمى التانى" وهو كاتب وباحث وشاعر، له كتب فى القانون وكتب فى تاريخ الفدائيين وبرضه الموسيقار المعروف "داود حسنى".

عيلته كانت بتنتمى لمذهب القرائيين وفى مصر كان عدد القرائيين قريب من نص عددهم فى العالم و كانو مابيعرفوش غير اللغة العربى عشان كده الربانيين بيتعاملو معاهم بتعالى وكان اغلبية القرائيين عايشين فى حارة اليهود والاغنيا فى أحياء "الظاهر" و"العباسيه" و"مصر الجديده" و"القرائيين" بيصلوا صلا مختلفة عن الربانيين: بيركعوا وبيسجدو.

من رموز القرائيين المعروفين فى التاريخ موسى بن ميمون و سعديا الفيومى .


</doc>