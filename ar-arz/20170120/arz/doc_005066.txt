<doc id="27095" title="امل حياتى" url="https://arz.wikipedia.org/wiki?curid=27095">
امل حياتى

امل حياتي
أمل حياتى ياحب غالى ما ينتهيش

يا أحلى غنوه سمعها قلبي ولا تتنسيش

خد عمرى كله بس النهارده خلينى أعيش

خلينى جنبك فى حضن قلبك

وسيبنى أحلم ياريت زمانى ما يصحينيش

أملى ... حياتى … عينيه يا أغلى منّى عليّه

يا حبيب امبارح وحبيب دلوقتِ

ياحبيبى لبكره ولآخر وقتى

أحكى لى قوللى

إيه من الأمانى ناقصنى تانى وأنا بين ايديك

عمرى ما دقت حنان فى حياتى زى حنانك

ولاحبيت ياحبيبى حياتى إلا علشانك

وقابلت آمالى وقابلت الدنيا وقابلت الحب

اول ماقابلتك واديتك قلبى يا حياة القلب

أكتر من الفرح ده ما احلمش أكتــر من اللى أنا فيه ما أطلبش

بعد هنايا معاك يا حبيبى لو راح عمرى أنا مااندمش

وكفايه أصحى على شفايفك بتقوللى اعيش

أسمعها غنوه تقول لحبى ما ينتهيش

خلينى جنبك فى حضن قلبك

وسيبنى أحلم ياريت زمانى مايصحينيش

يللى حبك خلى كل الدنيا حب

يللى قربك صحى عمر وصحى قلب

وانت معايا يصعب علىّ رمشة عينيه ولا حتى ثانيه

يصعب علىّ ليغيب جمالك ويغيب دلالك ولو شويه

قد كده باشتاق إليك قد كده ملهوف عليك

نفسى أنده لك بكلمة ماتقالتش لحد تانى

كلمة قد هواك ده كله قد أشواقى وحنانى

كلمة زيك واللى زيك فين؟

دا أنت زيك ما اتخلقش أتنين

وكفاية أصحى على ابتسمتك بتقوللى اعيش

أسمعها غنوه تقول لحبى ماينتهيش

خلينى جنبك فى حضن قلبك

وسيبنى أحلم ياريت زمانى ما يصحينيش

ياحبيبى مهما طال عمرى معاك برضه ايامه قليله

دى السعادة والحنان اللى فى هواك ما يقضيهاش أجيال طويلة

حبك يا حبيبى ملا قلبى وفكرى

بينوّر ليلى ويطوّل عمرى

بيزيد بيزيد فى غلاوته دايمأ بيزيد

وتملي جديد فى حلاوته وتملى جديد

إنت خليتنى أعيش الحب وياك الف حب

كل نظره إليك احبك من جديد وأفضل أحب

أنا حبيت فى عينيك الدنيا كل الدنيا حتى عوازلى او حسادى

كل الناس حلوين فى عينيه حلوين

طول ما عينيه شايفه الدنيا وأنت قصادى

وأنام وأصحى على شفايفك بتقوللى اعيش

أسمعها غنوه تقول لحبى ماينتهيش

خلينى جنبك فى حضن قلبك

وسيبنى احلم ياريت زمانى ما يصحينيش
ليستة اغانى ام كلثوم


</doc>