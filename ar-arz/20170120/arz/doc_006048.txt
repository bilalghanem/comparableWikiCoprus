<doc id="23900" title="سرطان" url="https://arz.wikipedia.org/wiki?curid=23900">
سرطان

السرطان هو مرض بيحصل لما مجموعه من الخلايا تبتدى تنمو فى الحجم و تزيد فى العدد و تفقد قدرتها على اداء وظيفتها.خلايا الجسم العاديه بتنقسم و بتنمو و بتموت بطريقه منظمه و بتعتمد على السن:سرعة انقسام الخلايا فى الاطفال بتبقا اعلى من البالغين عشان تسمحلهم بالنمو السريع.الخلايا السرطانيه على العكس من الخلايا الطبيعيه بتنقسم و تنمو بس ما بتموتش يعنى بتنيها تنقسم و تزيد فى العدد من غير حد معين و بتتميز كمان بقدرتها على الغزو يعنى انها تصيب الانسجه اللى حواليها و الصفه الاخيره اللى بتميزها هى الانتقال يعنى قدرتها على الانتقال من عضو ل عضو تانى خالص ممكن يكون بعيد عنها لو وصلت للاوعيه الدمويه او للاوعيه الليمفاويه.

الخليه السليمه بتتحول لخليه سرطانيه نتيجة خلل فى الحمض النووى (DNA) فى الحالات الطبيعيه اى خلل فى ال DNA بيتصلح اوتوماتيكى و لو ما اتصلحش فـ الخليه دى بتموت.فى الخلايا السرطانيه بيحصل خلل فى ال DNA , بتفشل الخليه فى تصليحه و بدل ما بتموت بتستمر فى الانقسام و انتاج خلايا مشابهه ليه بتعانى من نفس الخلل دا.
الخلل اللى بيحصل فى ال DNA ليه "اسباب وراثيه" (يعنى الواحد بيورث ال DNA اللى فيه خلل من ابوه و امه )و "اسباب بيئيه" (زى التدخين و التعرض للاشعاع) بس فى اغلب الحالات بيبقا السبب مش واضح او "مش معروف".

السرطان بيسموه كمان الورم الخبيث مع ان مش كل انواع السرطان بيتعمل اورام (زى اللوكيميا-سرطان الدم مثلا اللى بيحصل لما يزيد عدد و حجم خلايا الدم البيضا مع فقدانها لوظيفتها).

كمان مش كل الاورام بتتحول لسرطانات:الورم اللى مش سرطانى (الورم الحميد) و الورم السرطانى ممكن يتفرق بينهم بان الورم الحميد بيبقا محدود فى مكانهو بيبطل ينمو لوحده و ما بيقدرش يغزو الانسجه المحيطه بيه و ما بيقدرش ينتقل من عضو للتانى.الاورام الحميده ممكن توصل لحجم كبير يضغط على الاعضاء المحيطه بيها بس الورم عمره ما بيتسبب فى الموت.
السرطان ممكن يصيب الحيوانات و ممكن يصيب الانسان فى كل مراحل عمره حتى الاجنه ممكن يجيلها بس بشكل عام بتزيد خطورة الاصابه بيه مع التقدم فى العمر.
السرطان هو نمره اتنين فى اسباب الموت الرئيسيه فى الولايات المتحده و بييجى قبيله الموت بسبب امراض القلب.كمان فى امريكا حوالى نص الرجاله و اكتر من تلت الستات بحسب الاحصاءات بيجيلهم سرطان فى وقت ما من حياتهم. انهارده فى ملايين البشر عايشين و هما عندهم او كان عندهم سرطان و الواحد ممكن يقلل فرص اصابته بالمرض دا اذا عمل شوية تغييرات فى نظام حياته زى تبطيل السجاير و انه ياكل اكل صحىو يقلل شرب الكحوليات و يخفف وزنه و يلعب رياضه .بشكل عام كل ما الواحد يكتشف المرض بدرى و يبتدى العلاج فبتزيد فرصه فى السيطره عليه و بيقدر يعيش عدد اطول من السنين بعد اول تشخيص للمرض. 
من فجر التاريخ و البشر بيجيلها سرطان و طبيعى كان يتكتب عنه فى الازمان القديمه، اقدم الادله على وجود السرطان اتلقت فى الحفريات البشريه و فى المومياوات المصريه القديمه و فى الكتابات التاريخيه.فى بعض المومياوات المتحنطه اللى الهيكل العظمى بتاعها كبير بشكل بيؤكد اصابة صاحبها ببعض انواع سرطان العضم (اوستيوساركوما).بردية ادوين سميث (ح. 1600 ق.م.) بتوصف تمان حالات من انواع سرطان الصدر و علاجها بالكوى.اول مره تستعمل كلمة السرطان فى وصف المرض كانت على ايد ابو الطب فى اليونان القديمه هيبوكراتيس (460-370 ق.م.)اللى استعمل كلمة "كارسينوس" اللى معناها باليونانى السرطان[نسبة إلى برج السرطان] حيث كان في الماضي تنسب جميع الأمراض إلى اقتران الكواكب،والسرطان هو المرض الوحيد الذي احتفظ باسمه الفلكي (الكابوريا).

مرض السرطان بيتدى بخليه واحده و بعدين بينتشر لحد ما فى الاخر يوصل للمراحل النهائيه من الانتشار("me

فى عوامل و اسباب بتزود خطورة الاصابه بالسرطان و بحسب دراسه اتعملت سنة 2005 فى هى دى اكتر العوامل اللى بتساهم فى زيادة احتمالية الاصابه:
و بناء على العوامل اللى اتذكرت فوق فـ الخبرا بيوصو باتباع الاستراتيجيات دى :
فى اكتر من 100 نوع من السرطان اللى ممكن يصيب تقريبا اى حته فى جسم الانسان وفى سنة 2004 فى 7.4 مليون واحد ماتو بسبب السرطان ودى اهم الانواع و اكترها فى الانتشار:

السرطانات بتتسما على حسب نوع الخليه اللى بتصيبها و فى منها 3 انواع:

السرطان ليس له اعراض محدده و لازم اخد عينه من المريض عشان التشخيص يتم بفحص الانسجه تحت الميكروسكوب.الاعراض عامه و ممكن تكون بسبب السرطان او تكون لأى سبب تانى، من اهم الاعراض اللى ممكن يشتكى منها المريض الخسسان و قصر النفس و العرق و الاحساس بالتعب و الانيميا.تضخم الغدد الليمفاويه و الكحه بالدم و النزيف و الوجع الشديد فى اماكن مختلفه.الصداع الجامد و التشنجات و الدوخه.

الهدف من علاج السرطان هو القضاء على المرض و تطويل حياة المريض و تحسين نوعية الحياه بتاعته.فى نسبه كبيره من انواع السرطان اللى بتستجيب للعلاج (سرطان الثدى و و سرطان عنق الرحم و سرطان المستقيم-القولون من اكتر الانواع اللى بتستجيب للعلاج لو اكتشفوها بدرى) .حوالى 30% من حالات الموت اللى بيسببها السرطان ممكن تتمنع لو اتعالجت. ممكن تقسيم العلاج دا لكذا نوع على حسب نوع السرطان و العضو المصاب و درجة الاصابه و فى احيان كتيره العلاج بيتم بطريقتين او اكتر من الطرق دى:



</doc>