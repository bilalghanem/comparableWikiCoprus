<doc id="18231" title="طريقة سوقراط" url="https://arz.wikipedia.org/wiki?curid=18231">
طريقة سوقراط

طريقة سوقراط هى نوع من انواع الجدل بين الناس عشان يطلعوا و يثبتوا ان كلام واحد منهم صح و التانى غلط. اللى اسس الطريقه دى هو الفيلسوف سوقراط وهو بيناقش الناس بتوع اتينا و الناس اللى كان مختلف معهم و اللى كانوا بيهجموه. الطريقة دى معتدا على تبادل الاسئله بين الطرفيين والاجابات بينهم عشان يزودوا التعليل العقلى و انارة و تطليع افكار جديده. و بتعتمد فى الغالب على تحويل الدفاع عن فكره معينه للهجوم على عكسها اللى بيؤمن بيه الطرف التانى. وكمان بمحاوله انك تجر باللى ادامك انه يقول كلام يناقض و عكس كلامه وهو بيدافع عن فكرته. اتكلم افلاطون على الطريقه فى كتابه "مجادلات سقراط" و كتب تانيه واللى صور فيه استاذه سوقراط وهو بيجادل وبيتناقش مع مواطنين اتينا والناس على الاخلاق . فى ناس بتقول ان مؤسس الطريقه دى هو الفيلسوف بروتاجوراس وان سوقراط طورها و جددها و زود فيها بس مش مؤسسها.


</doc>