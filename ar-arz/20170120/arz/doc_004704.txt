<doc id="12078" title="البوسته المصريه" url="https://arz.wikipedia.org/wiki?curid=12078">
البوسته المصريه

البوسته المصريه او البريد المصرى إتأسست سنة 1865 و بتعتبر مؤسسه من اقدم و اعرق المؤسسات فى مصر.

مصر كدوله مركزيه منظمه و متحضره فى الشرق الاوسط عبر التاريخ عرفت نقل الجوابات فى العصور القديمه ، و فى العصور الوسطى اتطورت حركة نقل الجوابات فى مصر عن طريق استخدام الحصنه و كان فيه كمان بريد جوى و دى كانت جوابات بتتنقل بالحمام الزاجل و اللى طور النظام ده و اتوسع فيه كان السلطان الظاهر بيبرس.

فى العصر الحديث بترجع نشأة نقل الجوابات فى مصر عن طريق البوسته لسنة 1831 لما قامت كذا دوله اوروبيه بفضل الامتيازات اللى كاتنت بتتمتع بيها وقتها بفتح مكاتب بوسته فى مصر قبل ما مصر نفسها تنظم بوستتها و تخليها مصلحه اميرى. انجلترا فتحت مكتبين ، واحد فى اسكندريه والتانى فىالسويس و فضلو مفتوحين لغاية ما اتلغوا سنة 1878.

فرنسا من ناحيتها فتحت فى سنه 1836 مكتبين ، واحد برضه فى اسكندريه والتانى كان فى بورسعيد و اتقفلو سنة 1931 ، كان فيه كمان مكاتب نمساويه و يونانيه و طليانيه و روسيه اتفتحت كلها فى اسكندريه فى 1838 و 1859 و 1866 و 1867 واتلغوا فى 1889 و 1882 و 1884 و 1875.

مؤسسة البريد المصريه الحديثه ابتدت لما قام واحد طليانى اسكندريه اسمه "كارلو ميراتى" بإنشاء إداره بريديه على ذمته لبعت واستلام الجوابات المتبادله مع البلدان الاجنبيه، وكان بيتولى بعت الجوابات و توصيلها نظير اجر معتدل. كمان قام بنقل الجوابات بين القاهره واسكندريه من مكتبه اللى كان موجود فى ميدان القناصل اللى اسمه دلوقتى ميدان سانت كاترين. وبعد وفاته سنة 1842 خلفه ابن أخته اللى اسمه "تيتوكينى" اللى حس بأهمية المشروع وأشرك معاه فيه صاحبه "موتسى" ونهض بالمشروع لغايه ماوقف على رجليه وسماه "البوسته الأوروبيه" (Posta Europea ).

البوسته بقت مهمه و فضلت تباشر نقل و توزيع مراسلات الحكومة والأفراد، و الناس كانت ليها ثقه كبيره بالبوسته الأوروبيه، ولما افتتح اول خط حديدي بين اسكندريه وكفر العيس سنة 1854 أنشأت الشركة مكاتب بوسته ليها فى القاهره والعطف ورشيد و بعدين أنشئت فى سنة 1855 مكتبين فى دمنهور وكفر الزيات و لما اتمد الخط الحديدى لكفر الزيات - القاهره عن طريق طنطا و بنها وبركة السبع انتهزت شركة البوسته الأوربيه الفرصه واستخدمت القطارات فى نقل الجوابات بين القاهره و اسكندريه بموجب عقد لمدة خمس سنين اعتبارا من يناير 1856 وكان ده بمثابة امتياز باحتكار نقل البريد فى الوجه البحري لأنه نص على غرامه لشركة البوسطه الأوروبيه يدفعها اللى يتزبط وهو بينقل جوابات لأفراد.

عالم زباله
يوسف سابا باشا اشتغل فى مصلحة البوسته المصريه من سنة 1870، لغاية ماوصل مدير للبوستة الخديوية سنة 1887.

عمل نظام لصناديق التوفير على الطراز الاوروبى وصدر فى عهده اول طابع خاص بالمراسلات الحكومية وده لتسيهل عمل موظف البوستة داخل القطر المصرى فاختير وزير فى نظارة المالية بوزارة محمد سعيد باشا

وفى سنه 1919 صدر القانون رقم 7 بإنشاء وزارة المواصلات اللى بتشمل السكك الحديدية والتلغرافات والتليفونات ومصلحة البريد ومصلحة المواني والطرق والنقل الجوى.
وفى سنه 1931 اتعمل قانون شامل تناول جميع رسوم نقل البريد، وفى السنه دى اتنقل مقر إدارة البريد من اسكندريه الى القاهرة واستقرت بمبناها الحالي بميدان العتبة.
كانت المكاتب فى اول عهدها تقوم بالإضافة الى اعمال البريد ببيع طوابع الملح والصودا التي ألغيت سنة 1899 وتذاكر الحجاج وتذاكر السفر والبواخر وسندات الدين وقسائم السندات وورق الدمغة وكذلك أشغال التلغراف والتليفون نظير أجر يدفع لمصلحة التليفونات.

فى سنة 1934 انعقد المؤتمر العاشر لاتحاد البريد العالمى فى القاهره فى الذكرى ال 70 لإنشاء مصلحة البريد المصريه ، و بعد قيام ثورة 23 يوليه 1952 خصصت الدوله ميزانيه مستقلة لمصلحة البريد اللى بقى ليها الحق فى استغلال فايض ايراداتها فى اعمال تحسين الخدمه البريديه.

وفى سنه 1957 إتنشاءت هيئة البريد المصرية لتحل محل مصلحة البريد.

وفى سنه 1959 اتعمل نظام الخدمات الاهلية (مكاتب بريد اهلية - وكالات بريدية).

وفىسنه 1961 إتنشاءأول مدرسة ثانوية للبريد .

وفى سنه 1965 إتنشاءالمعهد العالي للشئون البريدية اللى انضم بعدها لكلية التجارة بجامعة حلوان سنه 1975.

وفى سنه 1966 صدر قرار رئيس الجمهورية بإنشاء الهيئة العامة للبريد لتحل محل هيئة البريد؛ وفى سنه 1970اتعمل القانون نمره 16 بنظام البريد المصري.

وفى سنه 1982 اتعمل قانون بإنشاء الهيئة القومية للبريد لتحل محل الهيئة العامة للبريد وتتبع وزارة المواصلات.

وفى سنه 1999 إتنشاء وزارة الاتصالات والمعلومات لتتولى الإشراف على الهيئة القومية للبريد والشركة المصرية للاتصالات والمعهد القومي للاتصالات.



</doc>