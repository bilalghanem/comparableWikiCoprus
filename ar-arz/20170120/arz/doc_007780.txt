<doc id="17051" title="الثوره البلجيكيه" url="https://arz.wikipedia.org/wiki?curid=17051">
الثوره البلجيكيه

الثوره البلجيكيه دى حصلت سنة 1830 لما قامت الولايات الجنوبيه للملكة الهولنديه بثوره ضد الملك وليام الاول , واللى ادت لاستقلال الولايات دى تحت اسم المملكة البلجيكيه ودى كانت بدايه ظهور دولة بلجيكا اللى موجودا لحد دلوقتى.


فى 23 سبتمبر دخل الجيش الهولندى لبروكسيل, دا خلى البلجيك ينسوا كل خلافتهم الداخليه مع معض واتفقوا على انهم يطلعوا الهولنديين. وعملوا لجنه كانت بتضم ثوار و قادة الحرس البرجوازى وخلوها المسؤله على عمليات المقاومه الثوريه وابتدوا من ليلة 26 سبتمبر عمليتهم المسلحه ضد الجيش الهولندى واللى خلت الجيش ينسحب من بروكسل بعد المقاومة الجامده اللى قابلها. اتحولت اللجنة اللى كانت بتنسق عمليات المقاومة لحكومة مؤقته و اعلنوا استقلال بلجيكا فى 4 اكتوبر من سنة 1830.

دا اسم بتتسمى بيه معارك حصلت ما بين يوم 2 و يوم 12 اغسطس فى سنة 1831. ودا كان عشان تصميم هولندا انها تسيطر على بلجيكا تانى, ففى يوم 2 اغسطس اجتاح الجيش الهولندى الاراضى البلجيكه و هزم الجيش البلجيكى اكتر من مرة وكان خلاص حيقضى على المملكة البلجيكه اللى كانت لسه فى اولها بس تدخل فرنسا لمساعدة بلجيكا عشان تحافظ على استقلالها وبعتها جيش بقيادة الجنرال إيتيان جيرارد لخبط للهولنديين الدنيا وانسحبوا من بلجيكا. ملك هولندا ويليام الاول فضل مصمم على موقفه المعارض لاستقلال بلجيكا لحد سنة 1938.

كانت اغلب الدول الاوروبيه ضد الثوره اللى عملها البلجيك واعلنهم الاستقلال من هولندا, وخصوصا ان الحروب النابليونيه كانت لسه خلصه من فتره بسيطه و كانوا خايفين ان فرنسا ,اللى كانت بتدعم وتساعد البلجيك للاستقلال, انه تضم بلجيكا ليها وتعمل امبراطوريه جيديدة وتبتدى المشاكل اللى عملهالهم نابوليون بونابارت من تانى. عشان كدا وقفت روسيا و بروسيا والنمسا و بريطانيا مع هولندا ومعترفوش باستقلال بلجيكا, بس مساعدوش الهولنديين زى ما الفرنسويين عملوا مع حلفئهم البلجيك. بعد كدا بريطانيا وقفت فى صف البلجيك و ايدت ملك البلجيك ليوبولد الاول


</doc>