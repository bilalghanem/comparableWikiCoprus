<doc id="4309" title="داشيا (اوتوموبيل)" url="https://arz.wikipedia.org/wiki?curid=4309">
داشيا (اوتوموبيل)

داشيا ( Dacia, "\داتشيا\")‏ هيا شركه رومانيه بتعمل عربيات و اتاسست سنة 1967. الشركه اتسمت على اسم الاسم القديم ل رومانيا داتشيا. شركة داشيا دلوقتى بقت جزء من الشركه الفرنساويه رينو بعد ما اشترتها سنة 1999.
الموديلات القديمه كانت بتعمل مشاكل كتير و بتعطل خصوصا فى ايام الصيف لانها متصممه عشان تشتغل فى برد رومانيا. فى سنة 2004 نزلت شركة داشيا عربيه شكلها جديد اسمها داشيا لوجان و اللى حاول فيها يتفادو المشاكل بتاعة الموديلات القديمه.

على الرغم من ان الهدف الرئيسى لشركة داشيا هوه السوق الرومانى و زى ما شعارهم ما بيقول (عربيه عالميه بتكاليف رومانيه)، بس داشيا من زمان وهى بتحاول توسع اسواقها جوه اوروبا و براها.
فرنسا هى اكبر سوق بيستقبل عربيات داشيا و بعديها المانيا و بعد كدا اوكرانيا و الجزاير و توركيا و ايطاليا و المغرب

فى 12 يناير 2009 اعلنت شركة داشيا انها ح تضطر تقفل المصنع الرئيسي بتاعها لمدة اسبوعين عشان المخازن بتاعتها اتملت عربيات و ماحدش عايز يشتريها بسبب الازمه الاقتصاديه العالميه.



</doc>