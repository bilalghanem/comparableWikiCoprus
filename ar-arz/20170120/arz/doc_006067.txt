<doc id="24364" title="الرمز المفقود" url="https://arz.wikipedia.org/wiki?curid=24364">
الرمز المفقود

الرمز الضايع () رواية الخامسه للمؤلف دان براون , و الرواية التالته اللى ظهرت فيها شخصية روبرت لانجدون, استاذ و دكتور علم الرموز الدينيه ف جامعة هارفرد, و بتدور احداثها فى واشنطون عاصمة امريكا و بتتكلم عن الماسونيه. اتنشرت فى سنة 2009. اول طبعة من الكتاب كانت 6.5 مليون غير النسخ الالكترونيه (E-book), فى اول يوم من تنزيل الرواية اتباع مليون نسخة من الرواية, و دا خلها تبقى اسرع رواية تتباع فى التاريخ و اخدت المركز الاول فى ليسته نيويورك تايمز لاحسن رواية خيالية و فضلت فى المركز دا لحد 24 يناير 2010.الرواية اترجمت للغات كتير.الرواية اتعلن انها حتتحول لفيلم زى الروايتين اللى سبقوها ملايكة و شياطين و دا فينشى كود.
دكتور الرموز الدينيه روربت لانجدون اتدعى عشان يقدم محاضرة ف واشنطون فى مبنى الكاپيتول من صاحبه پيتر سولمون, الماسونى اللى واخد الدرجة 33 , اعلى رتبة ماسونيه موجوده, و البليونير, و بيطلب منه يجيب الامانه اللى كان مديها ليه عشان يخزنها عنده من سنين, و لما بيوصل بيكتشف انه اضحك عليه و ان الدعوة مجتش من پيتر ولا فيه محاضرة من اصله و انه اتجاب من اللى خطف صاحبه و اللى بعتله بعد وصوله للمبنى بلحظات دعوة قديمة ,بتودى مستلمها لمعرفة العلوم و الحكم السريه الضايعه ف التاريخ, متشفرة بطريقة مرعبة لخمس رموز قديمه.الخاطف اداله مهله محددة عشان يجيبله الهرم الماسونى, اللى عليه اسطاير قديمه و كتيره و اللى معتقد انه مدفون فى حته واشنطن, و اللى بيوصل للعلوم و الحكمة الضايعة وسط التاريخ و بيوضح كل اسرار الماسونيه اللى الماسونين بيحموها و الا حيقتل صاحبه.لانجدون بالرغم من اقتناعه ان الهرم دا اسطوره مش اكتر بس فى النفس الوقت بيضطر انه يحاول يفك الشفرات و الالغاز اللى بتقابله عشان يوصل للى الخاطف عايز يوصله. فى الاخر بيكتشف حاجة مكنش متوقعها خالص.

اخت پيتر سولومون، متخصصة فى العلوم, و بتحاول تساعد لانجدون فى انقاذ اخوها 
المهندس المعماري لمبنى الكابتول ،و ماسوني من الدرجة ال33 و زميل بيتر.
مساعدة كاثرين.
عميد كاتدرائية واشنطن الوطنية ، ماسوني من الدرجة ال33 .
مديرة مكتب الامن ف المخابرات الامريكانيه(CIA).
قائد بوليس الكاپيتول.
محللة شفرات ف الCIA



</doc>