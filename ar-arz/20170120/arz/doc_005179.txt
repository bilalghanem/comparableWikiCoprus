<doc id="19039" title="المقاومه الفرنسيه" url="https://arz.wikipedia.org/wiki?curid=19039">
المقاومه الفرنسيه

المقاومة الفرنسية () هو الاسم الرسمى لحركة مقاومة فرنسيه كانت بتحارب و بتنفذ عمليات ضد الالمان و حكومة فرنسا فيشى التابعه ليها فى الحرب العالميه التانيه كجزء من قوات فرنسا الحرة. الموضوع كله ابتدى لما المانيا النازيه احتلت اجزاء من فرنسا دا خلى وطنيين و فدائيين فرانسويين يتجمعوا و يعملوا مجموعات صغيره اتكونت من رجاله و ستات اتسمت باسم الماكيز (maquis) بتتجمع تحت تنظيم المقاومة الفرنسيه اللى كانت بتساعد حكومة فرنسا الحرة برئاسة شارل ديجول و حركة المقاومة اللى كانت بتعمل عمليات فدائيه منظمة و كتيره ضد الالمان و دول المحور و حكومة فيشى و كانت بتساعد قوات الحلفا و كانوا بيطبعوا منشورات و عملوا شبكه اذاعيه عشان تساعد الجيوش ضد الالمان . المقاومه كانت بتكون من مسيحين كاتوليك و يهود و من الليبراليين و الشيوعيين و الاشتراكيين و طبقات مختلفه من شعب فرنسا اتوحدوا ضد احتلال المانيا النازيه ليهم. المقاوميين الفرانسويين بيعتبروا لحد دلوقتى ابطال فى فرنسا حاربوا و ماتوا فى سبيل فرنسا.


</doc>