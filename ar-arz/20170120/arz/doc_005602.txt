<doc id="11012" title="محمد ناجى" url="https://arz.wikipedia.org/wiki?curid=11012">
محمد ناجى

محمد ناجى ( اسكندريه ، 17 يناير 1888 - القاهرة ،1956 ) ، رسام مصرى كبير من جيل رواد الرسم المصرى ، جمع بين دراسة القانون و الفن. درس القانون فى جامعة ليون فى فرنسا ( 1906 - 1910 ) و اخد شهادة الليسانس. درس الرسم على ايد الفنان الايطالى بيتالى فى اسكندريه ( 1906 )و سافر ايطاليا و درس الرسم فى اكاديمية الفنون فى فلورانسا ( 1911 - 1914 )، و اشتغل مع الرسام الفرنساوى اندريه لوت. بعد ما رجع مصر من ايطاليا اتمرد على مدرسة الرسم الاكاديميه و بان تأثره بالمدرسه التأثيريه و الرسام كلودمونيه اللى قابله فى فرنسا. كان اول مدير مصرى لمدرسة الفنون الجميله العليا فى القاهرة. سافر اثيوبيا فى بداية التلاتينات و استلهم من الوانها و طبيعتها ، و درس الطبيعه المصريه اللى ظهرت فى اعماله، و ربط ماضى مصر الفنى العريق بحاضرها ، و استلهم رسومات المصريين القدام ، و ساب اعمال جميله فيها بصمات اسلوبه الفنى المتميز ، خاصة فى الفتره اللى قضاها فى الحبشه. حصل على وسام الشرف من فرنسا سنة 1927. بتتميز رسوماته بقوة التركيب و شفافية الالوان. من اعماله " مدرسة الاسكندريه " ( بداها 1939 ). عمل معارض فى فرنسا وبلجيكا و انجلترا ، و ليه لوحه معروضه فى متحف تيت جاليرى فى لندن. بعد وفاته سنة 1956.

فى مصر عمل لوحات جداريه ضخمه فى مستشفى المواساه فى اسكندريه و فى مبنى البرلمان المصرى فى القاهره. اتحول الاتيليه بتاعه فى حدايق الاهرام لمتحف بيحوى 1200 لوحة ومتعلقات شخصيه ، و جددته وزارة الثقافه المصريه سنة 1991.


</doc>