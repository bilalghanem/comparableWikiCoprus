<doc id="102023" title="راندى اورتن" url="https://arz.wikipedia.org/wiki?curid=102023">
راندى اورتن

اسمه الحقيقي راندل كيث "راندي" اورتن اتولد سنه 1980 يوم 1 ابريل وهو مصارع محترف شغال دلوقتي فى شركه دابليو دابليو اى زي جده بوب اورتن الاب و ابوه "كاوبوي" بوب أورتن الإبن وهو عايش فى سانت تشارلي ميزوري

قبل ما أورتن يظهر فى الدبليو دبليو اى، اتدرب واتصارع فى منظمة ميد-ميزوري ريسلنغ أسوسييشن-سوثرن لينوس كونفيرينس ريسلنغ لمدة شهر. بعد كده أتبعت لمنظمة أوهايو فالي ريسلنغ (او فى دبليو)،وفيها شال بطولة او فى دبليو هاردكور مرتين.
وبعد ما وقع مع الدبليو دبليو إي،أورتن بقى عضو فى فريق إيفولوشن. ومعاه خد بطولة القارات بعدها بفترة و دي كانت اول بطولة ليه مع الدبليو دبليو إي . وبقي أورتن معروف باللقب "ذا ليجند كيلر" بعد ما ابتدا بضرب اعضاء دبليو دبليو إي قاعة المشاهير فى الدبليو دبليو اى. و وهو عنده 24 سنه، بقى أورتن أصغر مصارع فى تاريخ الدبليو دبليو إي قدر انه يفوز بلقب بطولة العالم للوزن التقيل. و ده اللى سبب فى طرده من فريق إيفولوشن وبدء عداوة معاهم. فى سنه 2006، أتحد أورتن مع إيدج وشكلوا فريق ثنائي معروف باسم ريتيد آر كي او. و سوا مع بعض شالوا لقب بطولة العالم للفرق الثنائية.[وبعد ما اتفرقوا ،أورتن عمل مجموعة ليغاسي مع كودي رودز و تيد ديبياسي فى سنه 2008.و برضه إتفككت المجموعة سنه 2010 لما أورتن رجع للمباريات الفردية.أورتن كسب بطولة دبليو دبليو إي مرتين فى ليلة واحدة فى منتصف عام 2007. يعتبر أورتن فى مصارعة المحترفين بطل العالم 11 مرة بسبب فوزه ببطولة العالم للوزن التقيل تَلت مرات، وبطولة دبليو دبليو إي تمن مرات. وهو الفايز فى مباراة رويل رامبل 2009 والفايز بحقيبة موني ان ذا بانك الحمرا 2013.


</doc>