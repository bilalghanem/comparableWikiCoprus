<doc id="110401" title="ياسمينا" url="https://arz.wikipedia.org/wiki?curid=110401">
ياسمينا

ياسمينا ناصر العلواني ، هى مطربة مصرية من محافظة الاسماعيليه. لقبوها بكوكب الشرق الصغيرة عشان ادائها القوي لأغاني ام كلثوم. اشتهرت بعد ما شاركت فى برنامج المواهب آرابز جوت تالنت فى موسمه الرابع وفازت بالباز الدهبي ووصلت للنهائي.

بدت ياسمينا الغنا فى سن 12 سنة لماانضمت لفرقة الموسيقي العربية بقصر ثقافة الاسماعيليه. بعدين انضمت الى الفرقة القومية للموسيقي العربية بقيادة المايسترو سليم سحاب عشان تصير أصغر طفلة معتمدة استثنائيا على مستوى جمهورية مصر وده فى عمر 12 سنة وكان السن المسموح بدون استثناء هو 18 سنة.
غنت ياسمينا تحت إشراف المايسترو كتير من الاغاني وشاركت فى كتير من الحفلات فى مصر. مثلا حفلات فى دار الاوبرا المصرية ، قصر ثقافة الاسماعيليه ، مركز الفنون ومسرح الجمهورية مع المايسترو سليم سحاب.كمان فازت بجوائز تكريمية من جهات حكومية رسمية وخاصة
فى بعض حفلاتها كان المايسترو سليم سحاب يعمل لها مقدمة قبل ما تغني عشان يمدح صوتها.

فازت ياسمينا بالباز الدهبي من الفنانة نجوى كرم بعد ما غنت عن العشاق وانت عمري لأم كلثوم فى مرحلة تجارب الاداء، وكانت الوحيدة من اللى فازوا بالباز الذهبي ووصلت للنهائي وده بعد ما غنت الف ليلة وليلة فى نص النهائي وفازت بأعلى اعلى نسبة تصويت.كانت ياسمينا المغنية الوحيدة اللى وصلت للنهائي.
اختارت ياسمينا اغنية صعبة قوي لأم كلثوم عشان تغنيها فى النهائي وهي الأطلال. الاغنية عجبت نجوى كرم قوي لدرجة انها وعدت ياسمينا بعمل مشترك. جابت ياسمينا المركز التاني بعد المتسابق صلاح إنترتاينر وكانت مفاجأة لأن كل الحكام رشحوها للقب.، فيديوات اداءها على اليوتيوب كانوا أكتر مشاهدة من باقي المتسابقين مثلا فيديو تجارب الاداء أكتر من 20 مليون ونص النهائي أكتر من اربعة مليون.

قال والد ياسمينا أنه رفض عرض مقدم من شركة انتاج معروفة لاحتكار صوت ياسمينا.
اشتهرت ياسمينا جدا بعد مشاركتها فى البرنامج عشان اداءها المميز و انتشار البرنامج فى العالم العربي ،ويدل على كده ان عدد مشاهدات اليوتيوب لفيديو اداء ياسمينا فى النص نهائي بس فى قناة البرنامج أكتر من عدد مشاهدات جميع الفيديوات فى قناتها فى اليوتيوب واللي هى موجودة من أكتر من سنة وزاد عدد متابعيها فى فيس بوك الى أكتر من مية الف متابع.
رجعت ياسمينا للتدريبات و الحفلات فى دار الاوبرا المصرية واتقابلت فى قنوات الراديو والتلفزيون.لما قابلتها منى الشاذلي على قناة سي بي سي مصر غنت 3 اغاني مع اعضاء الفرقة القومية للموسيقي العربية ولما قابلتها قناة النهار اليوم غنت 3 اغاني غيرها مع نفس اعضاء الفرقة القومية للموسيقي العربية.
وأحيت ياسمينا حفل الختام لمهرجان القاهرة الدولى لسينما وفنون الطفل بحضور وزير الثقافة، على المسرح المكشوف،و قدمت مجموعة من الاغاني الوطنية، بقيادة المايسترو الكبير سليم سحاب. و قدم لها وزير الثقافة جايزة خاصة عشان مساهماتها فى كتير من النشاطات والحفلات الغنائية فى مصر. وحيكون ليها حفلات خاصة فى دار الاوبرا المصرية وحيعلنوا عنها فى موقعها الرسمي. واعلن اتحاد الإذاعة والتلفزيون المصرى انهم حيعيدوا احياء حفلات ليالي التلفزيون بمشاركة ياسمينا مع مطربين مشهورين مثل هانى شاكر و لطيفه.


</doc>