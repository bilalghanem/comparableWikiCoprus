<doc id="21784" title="الياسا الجنكيزيه" url="https://arz.wikipedia.org/wiki?curid=21784">
الياسا الجنكيزيه

الياسا الجنكيزيه (Yassa Gengizcani) هى القوانين اللى عملها جنكيز خان للمغول و قدسوها و اتعاملو بيها كدستور اجتماعى و حربى زى كتاب دينى. فبعد انتصاراته و توسيع حدود مملكته جنكيز خان شاف انه لازم يصلح الشئون الداخليه لإن الاداب و العرف و التقاليد المغوليه و عاداتهم اللى كانت سايده وقتها ماكانتش وافيه لمتطلبات الدوله الجديده ، و فوق كده ما كانتش مدونه فراجعها و ساب معظمها لكن غير حاجات و زود حاجات و اداها صبغه رسميه. جنكيز خان عمل اول برلمان ليه " قوريلتاى " فى سنة 1206 و حدد فى الاجتماع ده لاول مره نظم امبراطوريته و اشارتها و حط دستور صارم لشعبه. امر جنكيزخان بتعليم الاطفال المغول الخط الاويغورى و تدوين النظم و الاحكام بالخط ده و فظها فى خزاين امرا المغول.

الياسا اللى عملها جنكيز خان كانت من العوامل اللى ساعدت على انتصاراته و تكوين امبراطوريته الواسعه. اللى كان بيخالف الياسا كان بيتعاقب اشد عقاب من غير شفقه او رحمه.

الياسا اتضمنت حاجات كتيره كان اولها المعتقد : ( الاعتقاد بخالق واحد للسما و الارض بيدى الملك للى يختاره ، و هو القوى الجبار).

اتضمنت الياسا المواد دى :

المقريزى فى كتاب المواعظ والاعتبار بذكر الخطط والآثار اتكلم عن الياسا الجنكيزيه و قال ان جنكيز خان قرر قواعد و عقوبات دونها فى كتاب اسمه " ياسه " و ان فيه ناس بيسموه " يسق " كتحريف من ياسا وان جنكيز نقش نصوص الياسه فى صفايح حديد و عمله شريعه لشعبه و فضلو متبعين الشريعه دى لغاية ما " قطع الله دابرهم ". و ذكر حاجات تقريباً تشبه اللى جه فى النص الاصلى للياسا زى قتل ممارس الجنس بغض النظر عن ان اذا كان متجوز و لا لاء و نفس الموضع للى مارس اللواط او اتبول فى المايه او على الرماد ، و قال انه الزم المغول انهم ما يتعصبوش لمذهب معين ، و منعهم من اضافة القاب للاسامى ، و انه الزم ستات العسكر بعمل شغلهم وقت غيابهم فى المعارك ، و ان فى كل راس سنه جديده تتعرض عليه البنات عشان يختار منهم ستات لنفسه و لعياله.



</doc>