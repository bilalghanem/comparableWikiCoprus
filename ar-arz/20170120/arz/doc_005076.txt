<doc id="13324" title="علم فييتنام" url="https://arz.wikipedia.org/wiki?curid=13324">
علم فييتنام

علم فييتنام بيسموه "العلم الاحمر ابو نجمه صفرا" هو العلم الوطنى بتاع فييتنام (جمهورية فييتنام الاشتراكيه).العلم دا كانو بيستعملوه كعلم وطنى فى جمهورية فييتنام الديموقراطيه المعروفه باسم فييتنام الشماليه فى 30 نوفمبر 1955 و بعد كدا بقى علم فييتنام كلها بعد ما اتوحدت فييتنام الشماليه و الجنوبيه فى 2 يوليه 1976.

العلم على شكل مستطيل نسبة طوله لعرضه 2:3 ، العلم لونه احمر و بيرمز لدم الشهدا الفييتناميين اللى ضحو بحياتهم عشان خاطر و طنهم و فى وسط العلم فى نجمه خماسيه لونها اصفر بترمز للجنس الاصفر او الشعب الفييتنامى.

النجمه الصفرا خماسيه عشان ترمز للخمس مكونات اللى بيتشكل منها الشعب الفييتنامى اللى هما :العمال و الفلاحين و العساكر و المثقفين و التجار.


</doc>