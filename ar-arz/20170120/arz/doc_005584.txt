<doc id="20336" title="كوبرى دسوق العلوى" url="https://arz.wikipedia.org/wiki?curid=20336">
كوبرى دسوق العلوى

كوبري دسوق العلوي هو كوبري خرساني بيربط بين مدينة دسوق (محافظة كفر الشيخ) ومركز الرحمانيه (محافظة البحيره) على نهر النيل - فرع رشيد، وبينهم جزيرة الرحمانية فى وسط النيل.

والكوبري اهميته انه شريان بيربط محافظات شمال الدلتا (محافظة كفر الشيخ ومحافظة الغربيه) ومحافظات غرب الدلتا (محافظة البحيره ومحافظة اسكندريه) لان الكوبري بيوصل لطريق دسوق - دمنهور، ومن دمنهور بيوصل لطريق القاهره - اسكندريه الزراعي بطول 16 كم.

والكوبري عباره عن مسارين، وكل مسار فيه عدد 2 حاره.

طول الكوبري 1295 متر (1.3 كم تقريبا)، وعرضه 21 متر، وتكلفه بناء الكوبري 30 مليون جنيه، واقصى حمولة 70 طن، والرئيس محمد حسني مبارك افتحح الكوبري بعد انشاءه سنه 1989 

هو اطول كوبري مبني على نهر النيل فى كل دول حوض النيل .

الكوبري بيخضع لاشراف هيئة الطرق والكباري، وهي المسئوله عن الصيانه والتعديلات فى الكوبري -زي اى كوبري فى مصر. 
وبعد بناء الكوبري طالب سكان جزيرة الرحمانيه بالاتصال بالكوبري، لان الكوبري بيوصل بين ضفتين النيل ومش بيوصل للجزيره، فوافق الرئيس مبارك بعمل سلالم يتخدمها اهل الجزيره فى الصعود والنزول من الكوبري. والجدير بالذكر ان الجزيره متصله بطريق وسكه حديد بين دسوق والرحمانيه عن طريق كوبري تاني اسمه كوبري السكه الحديد، واتبنى سنه 1859م.




</doc>