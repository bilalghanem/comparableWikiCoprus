<doc id="25020" title="البورصه المصريه" url="https://arz.wikipedia.org/wiki?curid=25020">
البورصه المصريه

البورصه المصريه ( Egyptian Exchange)‏‏ اختصارها (EGX)‏ كانت معروفه قبل كدا باسم بورصة القاهرة و اسكندريه, هى مؤسسه بتتكون من بورصتين بورصه القاهرة و بورصه اسكندريه, بالرغم من ان الاتنين تابعين لبعض و ليهم نفس مجلس الاداره و فيهم نفس المعاملات التجاريه فالاتنين مع بعض بيكونوا البورصه المصريه بس فى مواقع مختلفه فى مصر. البورصه اتعملت فى مصر فى سنة 1883 لما بورصه اسكندريه فتحت فى اسكندريه و بعدين اتثبتت البورصه اكتر لما فتحت بورصه القاهرة فى سنة 1903. فى سنة 1907 اخدت المركز الخامس على العالم من حيث المعاملات و قيمة التداور و وصل عدد الشركات المتداوله فى بورصه القاهرة لوحدها 228 شركة باجمالى راس مال قيمته 91 مليون جنيه مصرى و دا كان مبلغ خيالى و كبير جدا فى الوقت دا. فضلت البورصه المصريه عاليه و ليها قيمة كبيره لحد ما قام [ثورة 23 يوليه] فى 23 يوليه 1952 لما اتحول الاقتصاد فى مصر لاقتصاد شمولى و مركزى. الكلام دا خلى البورصه المصريه تقف و ترجع مراكز كتيره و تبقى فى حالة جمود و دا حصل ما بين سنة 1961 و 1992, من بعد 1992 ابتدت البورصه ترجع تانى و حصلت شوية محاولات لتصليح الخساير اللى حصلت فيها فى السنين اللى فاتت. شهر نوفمبر 1998 بقى فيه 883 شركة متداوله فى البورصه باجمالى راس مال 71.3 مليار جنيه مصرى,

البورصه بتبقى مفتوحه و بتقبل تداولات و بيع و شرا الاسم من الساعه 10:30 لحد 2:30 كل يوم فى الاسبوع معدا يوم الجمعه و السبت و الاجازات الرسميه دول بيبقى ليهم مواعيد مخصوصه بيتعلن عنها قبل كدا.



</doc>