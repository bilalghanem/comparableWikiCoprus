<doc id="79003" title="عبدالرحمن الداخل" url="https://arz.wikipedia.org/wiki?curid=79003">
عبدالرحمن الداخل

عبد الرحمن الداخل او عبد الرحمن الاول ( دمشق، 731 - 788 ) اتلقب بـ " صقر قريش ". خليفه أموى من 756 ل 788 و ابن معاويه بن هشام بن عبد الملك. مؤسس الدوله الأمويه فى الأندلس.

بعد انهيار الدوله الأمويه فى الشام و تعقب العباسيين للأمويين بالقتل ، هرب عبد الرحمن و قعد فى قريه على نهر الفرات ، و بعدين راح على افريقيه و هناك اضطهده عبد الرحمن الفهرى والى افريقيه فهرب على مكناس. عبد الرحمن طمح فى حكم الأندلس فكتب للأمويين العايشين هناك فلبو دعوته و اتنقل للمنكب فى الأندلس سنة 755 و من هناك راح على اشبيليه و انتصر على يوسف الفهرى و استولى على قرطبه و اتنصب امير عليها سنة 756 و ابتدا عهد الدوله الأمويه فى الأندلس.

قدر عبد الرحمن انه يهزم تمردات و ثورات كتيره و كان من اخطرها ثورة العلاء بن مغيث الخذامى فى نواحى اشبيليه. زعما عرب فى شمال شرق الاندلس طلبو مساعدة شارلمان ضد عبد الرحمن فخرج شارلمان بجيش عدا بيه جبال البرانس و حاصر سرقسطه لكن اضطر انه يرفع الحصار و ينسحب بسبب ثورة السكسون ، فهاجم البشكنس مؤخرة جيشه و اتقتل فى المعركه رولان اللى اتخلدت ذكراه فى القرن 11 فى الملحمه المعروفه باسم " شانسون دى رولان La Chanson de Roland ".

عبد الرحمن الداخل كون جيش قوى و بنى الرصافه و جامع كبير.


</doc>