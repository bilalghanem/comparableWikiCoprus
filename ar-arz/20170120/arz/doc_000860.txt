<doc id="32647" title="حسين رشدى باشا" url="https://arz.wikipedia.org/wiki?curid=32647">
حسين رشدى باشا

حسين رشدى باشا اتولد فى القاهرة سنة 1863 واتوفي فى 14 مارس 1928 ,شخصية سياسية مصري وكان رئيس وزراء مصر اربع مرات ما بين 1914-1919.

اتعلم فى مصر وبعدها درس العلوم العالية فى أوروبا وخصوصاً فى جنيف ، وبعدها اخد دبلوم العلوم السياسية من جامعة باريس .

وفي سنة 1892 رجع لمصر واتعين فى قلم قضايا المالية وبعدها مفتش بالمعارف واترقى لغاية مااتعين مدير لديوان الأوقاف فوزير للحقانية فى عهد نظارة بطرس غالى باشا(1908- 1910).

وعند افتتاح الجامعة الاهلية فى سنة 1908 انتخب وكيل لمجلس إدارتها ، وبقى فى المنصب ده لغاية مااستقالالامير احمد فؤاد من رياسة الجامعة فحل محله فى المنصب ده، و احتفظ بيه حتى بعد توليه رياسة الوزرا سنة 1914 ، وتخلي عن رياسة الجامعة سنة 1916 ليحل محله الامير يوسف كمال ، لكن رجع لرياسة الجامعة سنة 1917 وأستمر لغاية ماانضمت الجامعة الاهلية للحكومة على ايديه .
مسك رياسة مجلس الوزراه ووزير الداخلية فى وزارته الاولانيه (5 ابريل 1914- 19 ديسمبر 1914)،وشكّل وزارته التانية (19 ديسمبر 1914- 9 اكتوبر 1917) واحتفظ فيها بمنصب وزير الداخلية، و استمرت وزارته بعد اعلان الحرب العالميه الأولى ، وانفصال مصر عن تركيا وانضمامها لدول الحلفا، وخلع الخديوي عباس عن العرش، وكان رشدي قايم بالوصاية على العرش لغاية ماتقلد السلطان حسين كامل الحكم، وبعدها مسك منصب رئيس الوزرا ووزيرا الداخلية فى وزارته التالتة (10 اكتوبر 1017- 9 ابريل 1919)، شكّل بعد كده وزارته الرابعة (9 – 22 ابريل 1919) واتعين فيها وزير للمعارف مؤقتاً، لكناستقال بسبب إضراب الموظفين والعمال، .كان من أهم اعماله الدفاع عن استقلال الجامعة الاهلية المصرية عن الحكومة.


</doc>