<doc id="32534" title="مينا دانيال" url="https://arz.wikipedia.org/wiki?curid=32534">
مينا دانيال

مينا ابراهيم دانيال (7 يناير 1991 ـ 9 اكتوبر 2011) معروف كمان بچيفارا المصرى. ناشط مصرى مسيحى ، اصول عيلته من قرية صنبو بمحافظة أسيوط، كان من مؤسسين ائتلاف شباب ماسبيرو ، و كان عضوً فى حزب التحالف الشعبي الاشتراكي و حركة شباب من اجل العدالة والحرية. كان من النشطاء اللى شاركوا فى ثورة 25 يناير و اتصاب فيها مرتين ، مرة ف جمعة الغضب و التانيه فى موقعة الجمل. شارك فى مسيرة اللى يوم 9 اكتوبر نظمها مصريين مسيحيين ، قال صاحبه ابراهيم مصطفى اللى شارك معه ان مينا شارك فى المسيرة دى كتضامن عن حق التظاهر و حرية التعبير و عشان الحرية والعدالة الإجتماعية و مش عشان سبب طائفى.

اتقتل مينا دانيال يوم 9 اكتوبر 2011 فى مدبحة ماسبيرو من رصاصة فى صدره لما شارك فى مظاهرات نظمها مسيحيون مصريون و تضامن معها حركات و احزاب مدنيه و مسلمين قدام مبنى التليفزيون المصري . بعد استشهاده اتعملت صفحات على الفيسبوك باسمه و طلعت حركة كلنا مينا دانيال.



</doc>