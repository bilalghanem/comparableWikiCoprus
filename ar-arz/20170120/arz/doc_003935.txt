<doc id="6006" title="لويس التاسع" url="https://arz.wikipedia.org/wiki?curid=6006">
لويس التاسع

لويس التاسع Louis IX ( اتولد فى پويسى، فرنسا، 25 ابريل 1214 - اتوفى فى تونس، 25 اغسطس 1270 ). ملك فرنسا من سنة 1226 تحت وصاية امه أسبانية الاب بلانكا دو كاستيا Blanca de Castilla. ابن الملك لويس التامن. حارب انجلترا و الالبيجنسيين و انتصر عليهم. قاد الحمله الصليبيه السابعه على مصر ( 1247 - 1250 ) لكن اتغلب و وقع فى الاسر فى فارسكور. دفع فديه للمصريين، و راح على عكا مع مراته " مرجريت دو بروفنس " Marguerite of Provence و ابنه اللى اتولد فى دمياط و اتسمى چين تريستان Jean Tristan ( يعنى چين الحزن ) إكمنه إتولد و أبوه فى الاسر.

لويس التاسع قاد الحمله الصليبيه التامنه (1270) و نزل فى تونس عشان يعملها قاعده للهجوم على مصر لكن اتوفى هو و ابنه جان تريستان هناك بالطاعون فى قرطاجه.

اشتهر لويس التاسع بالورع و التقشف و الإيمان الكبير. حوله بابا الكاتوليك بونيفيس التامن Boniface VIII لقديس سنة 1297 بعد وفاته، فأتعرف بإسم سانت لويس ( القديس لويس ) و اتسمت كذا مدينه بالاسم ده زى سانت لويس St. Louis فى امريكا.

المؤرخ الفرنساوى چين دو چوانفيل Jean de Joinville ، اللى كان مقرب من لويس و اشترك فى الحمله الصليبيه السابعه على مصر ، كتب قصة حياته فى كتابه اللى اتعرف باسم " حياة القديس لويس " Histoire de Saint Louis.


</doc>