<doc id="79291" title="زيت زيتون" url="https://arz.wikipedia.org/wiki?curid=79291">
زيت زيتون

زيت الزيتون هو زيت من دهون الزيتون اللى من أشجار المحاصيل التقليديه ف دول حوض البحر المتوسط و بيتم انتاج الزيت بطحن الزيتون كله واستخراج الزيت بوسائل ميكانيكيه او كيمياويه و زيت الزيتون بيستخدم ف الطبخ ، مستحضرات التجميل ، المواد الصيدلانية ، و صنع الصابون .

فى أكتر من 750 مليون شجرة زيتون بتتزرع فكل أنحاء العالم، 95 ٪ منها فمنطقة البحر الابيض المتوسط. أكتر الانتاج العالمي بيجي من جنوب أوروبا والمغرب العربي والمشرق العربي.
فأسبانيا لوحدها أكتر من 215 مليون شجرة على مساحة 2 مليون هكتار تقريباً يعني اللى بيعادل 27% من المساحة المزروعة فالعالم.
الانتاج العالمي فسنة 2002 كان 2،6 مليون طن متري، ساهمت بيه أسبانيا بنسبة 40 ٪ لـ 45 ٪. بتيجي بعدها تونس بنسبة 7%. تركيا فسنة 2006 أنتجت نحو 5% من الانتاج العالمي زي مقاطعة خاين الإسبانية لوحدها، 93 ٪ من الانتاج الأوروبي بيجي من أسبانيا وإيطاليا واليونان والأردن وسوريا وتركيا.

بتعتبر اليونان لحد دلوقتي أكبر بلد بنصيب استهلاك الفرد من زيت الزيتون فكل أنحاء العالم بأكتر من 26 ليتر فى السنة؛ وأسبانيا وإيطاليا حوالي 14 ليتر؛ تونس، والأردن، ولبنان، وسوريا والبرتغال حوالي 8 ليتر فأوروبا الشمالية وأمريكا الشمالية بيستهلك اقل من كده بكتير ، حوالي 0،7 لتر.

المجلس الدولي لزيت الزيتون هى منظمة حكوميه دولية مقرها فمدريد فإسبانيا، بتضم 23 دولة كأعضاء، وهي بتشجع زيت الزيتون فكل أنحاء العالم عن طريق تتبع الانتاج، وتحديد معايير الجودة، والتأكد من صحتها. أكتر من 85 ٪ من الزيتون فالعالم هى اللى بتتزرع فالدول الاعضاء بالمجلس الدولي لزيت الزيتون، والولايات المتحدة مش عضوة فالمجلس ده.
الترتيب حسب الانتاج


</doc>