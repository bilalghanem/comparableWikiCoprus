<doc id="11605" title="روجر فيديرار" url="https://arz.wikipedia.org/wiki?curid=11605">
روجر فيديرار

روجر فيديرار فى بطولات الجراند سلام وصل لدور التمانيه 35 مره ورا بعض و للسيميفاينال 33 مره و للفاينال 27 مره كسب منهم 17 نهائى و خسر 10 نهائيات منهم 6 قصاد رافاييل نادال و خسر فاينال واحد لديل بوترو الارجنتينى و خسر تلاته فاينال لنوڤاك ديوكوڤيتش . روجر فيديرار كسب ميداليه دهب فى الزوجي مع بلدياته ستانيسلاس فافرينكا فى الالعاب الصيفية الأولمبية سنة 2008 و ميداليه فضه فى الفردى فى الالعاب الصيفية الأولمبية سنة 2012 .

روجر فيديرار اتولد ف مستشفى كانتون بازل ف بازل , سويسرا , من أب سويسرى اسمه روبرت و أم جنوب أفريقيه اسمها لينيت أجدادها كانو من نيديرلاند و فرنسا . روجر معاه جنسيتين سويسرا و جنوب افريقيا.

لما كان روجر فيديرار عنده اربع سنين ابتدا يهتم بالتنس و يتابع بوريس بيكر اللى كسب بطولة ويمبلدون سنة 1985.
روجر فيديرار إتجوز زميلته ميركا فافرينيتش اللى قابلها ف دورة الالعاب الأوليمبية ف سيدنى سنة 2000 يوم 11 ابريل 2009، و عندهم طفلتين توأمين اسمهم ميلا روز وتشارلين ريفا و عندهم كمان ولدين توأم.

من سنة 2000 لسنة 2003 كان فيه لعيبه كبار ابتدو يبطلو لعب زى بيت سامبراس و اندريه اجاسى و ما كانش فيه نجوم جديده كتير روجر فيديرار كسب اول بطوله ليه سنة 2001 ف ميلانو و كسب جراند سلام اول مره سنة 2003 ف ويمبلدون لما غلب مارك فيليبوسيس فى الفاينال و خلص السنه ف المركز التانى على العالم بعد اندى روديك . سنة 2004 و 2005 فيديرار كسب خمسه جراند سلام من تمانيه و إتغلب عشر مرات بس . من سنة 2006 لسنة 2007 كان بيدربه تونى روتش


رافاييل نادال و روجر فيديرار لعبو 33 ماتش ضد بعض نادال كسب 23 و روجر فيديرار كسب 10 

رافاييل نادال كسب اول بطوله ليه لما كان عنده 15 سنه و 10 شهور ف ابريل سنة 2002 و غلب فيديرار سنة 2004 ف مايامى ماسترز 

روجر فيديرار و نوڤاك ديوكوڤيتش لعبو 40 ماتش ضد بعض روجر فيديرار كسب 20 و ديوكوڤيتش كسب 20 

روجر فيديرار و اندى موررى لعبو 24 ماتش ضد بعض روجر فيديرار كسب 13 و موررى كسب 11 
روجر فيديرار هو واحد من خمس رجاله بس اللى كسبو بطولات من الاربع البطولات الكبار على تلات انواع ارضيه مختلفه (الملاعب الصلبة، والعشب، والطفله) الاربعه التانيين هما جيمى كونورز ، اندريه اجاسى ، ماتس ڤيلاندر ، و رافاييل نادال .

روجر فيديرار كسب 87 بطوله و هو لاعب التنس الوحيد من الرجاله اللى وصل ماتش نهائى بطولة ويمبلدون عشر مرات و كسب اول بطوله من البطولات الاربع الكبرى ف بطولة ويمبلدون سنة 2003 لما غلب مارك فيليبوسيس فى الفاينال و سنة 2004 كسب تلاته من البطولات الاربع الكبرى للمرة الاولى فى مسيرته و بقا اول واحد يكسب تلاته من البطولات الاربع الكبرى فى نفس السنه من ساعة ماتس فيلاندر اللى كسب تلاته من البطولات الاربع الكبرى سنة 1988.

روجر فيديرار كسب 17 جراند سلام و 24 بطولة ماسترز 1000 و 16 بطولة سلسلة 500 و كسب كاس ديڤيس مع المنتخب السويسرى ف نهاية موسم 2014 بعدما غلب الفرنساوى ريشار جاسكيه ف نهائى البطوله ف مدينة ليل ف فرنسا .
روجر فيديرار كسب 17 جراند سلام 




</doc>