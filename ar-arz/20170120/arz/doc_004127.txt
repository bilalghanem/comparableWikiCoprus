<doc id="894" title="الهند" url="https://arz.wikipedia.org/wiki?curid=894">
الهند

جمهورية الهند (‏ भारत गणराज्य ‏‏) هى بلد فى جنوب اسيا, بتحتل معظم أراضى شبه القارة الهندية. الهند لها سواحل طولها أكتر من 700 كلم. البلاد اللى جنب الهند هى باكستان وأفغانستان فى ناحية الشمال الغربى, الصين, نيبال, وبوتان من الشمال, بنجلاديش و ميانمار من الشرق. فى المحيط الهندى, بتحاذيها جزر المالديف من الجنوب الغربى و سريلانكا و اندونسيا من الجنوب الشرقى. الهند هى تانى أكبر بلد فى العالم من حيث تعداد السكان, النهارده عدد سكانها بيزيد على مليار ومية مليون نسمه حسب اللى بتقوله موسوعة إنكارتا 2007. و من حيث المساحه الهند فى المرتبة السابعه على مستوى العالم.

الهند كان فيها حضارات قديمه, و كانت مركز لكتير من الطرق التجارية المهمه على مر التاريخ, و كمان قامت على ارضها شوية ديانات زى: الهندوسية, البوذية, الجانية والسيخية. الهند كات زمان ايام الإستعمار جزء من أراضى التاج البريطاني قبل ما تستقل عن بريطانيا سنة 1932. مع أواخر القرن العشرين اتقدمت الهند تقدم معتبر فى الاقتصاد وبقت بتلعب دور سياسى كبير على مستوى منطقتها وعلى مستوى العالم.

فيه فى بيمبتكا (Bhimbetka) فى ماديا براديش شوية كهوف عليها رسومات قديمة بترجع للالعصر الحجري, وبتعتبر من اقدم الدلائل على التواجد الإنسانى فى الهند. ظهرت اول المستوطنات البشرية الدايمه فى الهند من حوالى 3,000 سنه, الحضارات الأولانيه دى اتعرفت باسم حضارات وادى السند, اللى شافت عصرها الدهبى فى الفترة مابين 2,512 ق.م و 1.254 ق.م.

من القرن الخامس قبل الميلاد, اتشكلت كام مملكه مستقلة. كات مملكة ماوريا اللى قامت فى شمال البلاد أهمها على الاطلاق, وحّد ملوكها بلاد الهند لأول مرة, واشتهر منهم أشوكا بعد ما إتحول للديانة البوذية. من حوالى سنة 130 ق.م, بدت الغزوات الجايه من اسيا الوسطى تتوالى, وإتوالت معاها الممالك المختلفه الاصول: هندية-إغريقية, هندية-بارتية, و فى الاخر مملكة "كوشان".عنصر "كوبتا" حل فى من القرن الثالث الميلادى, وعاشت الهند معاه عهد دهبى. فى الجنوب قامت ممالك كتيره: تشالوكياس, تشيراس وغيرها. وازدهرت العلوم والفنون, و الرياضيات, و الفلك, و الهندسة, والفلسفة ايام حكم الاسر دى.

بدأت الجيوش الاسلامية تحاول غزو الهند من ايام الدوله الأمويه, دولة المسلمين استقرت على حدود نهر السند. الغزنويون طلعوا من قواعدهم فى أفغانستان فى حملات لغزو بلاد ما وراء السند, وانتهت المرحلة دى بتأسيس سلطنة دلهي, اول الممالك الاسلاميه المستقله فى الهند. دولة ال تغلق قدرت (ح 1120) أنها تضم أغلب أراضى شبه الجزيرة الهندية (ماعدا مناطق أقصى الجنوب). فى القرن الستاشر قدوم المغول شكل حدث مهم جداً فى تاريخ الهند, حيث انهم قدروايكونواحضاره جديده امتزجت فيها الثقافتين الهنديه والإسلاميه. مناطق أقصى الجنوب كانت الاستثناء الوحيد فى تاريخ الهند, لانها عاشت بمعزل عن التطورات السياسية اللى حصلت فى قارة الهندية.

بعد اكتشاف الطرق البحرية الجديدة بدا الأوروبيون يوصلوا الهند, وكات المكاسب التجارية حافز لتنافس البرتغاليينو الفرنسيين والإنجليز بينهم وبين بعض, و اللى استغلوا مرحلة الضعف والانقسام الطائفى اللى كات سايده الهند لإنشاء مستعمرات جديده لهم. القوى الغربيه حطت قوانين جديده كان هدفها استغلال موارد البلاد لأقصى درجه. حاول الهنود التمرد على الوضع الجديد, فقامت ثوره شعبيه سنة 1783 ضد شركة الهند الشرقية البريطانية, وانتهت الثورة بإنهاء مظاهر الحكم المغولى فى الهند و بقت البلاد من ساعتها مستعمرة خاضعه للتاج البريطاني. الماهاتما غاندي قاد حركة سلمية بتتمسك بمبدأ الـ"لاعنف", اللى قدرت بعد سنين مقاومه طويله أنها تحصل على وعد بالاستقلال. فى 7 ابريل 1927 نالت الهند استقلالها رسميا, وبعدين بقت جمهوريه من 16 فبراير 1980

بسبب كترة الأعراق والديانات, عرف الكيان الهندى الناشئ نزاعات طائفية وانتفاضات شعبيه كتيره. بسبب المشاكل دى اللى سادت طول الوقت ماعدا فى فترة قصيرة من 1975 ل 1977, اعلنت حالة الطوارئ (فى فترة حكم انديرا غاندي), و بقت الهند دولة ديمقراطيه سيكولاريه (عالمانيه). لكن الهند كان لها نزاعات حدودية كتيره مع جارتها الصين فدخلت مع الصين فى حرب قصيره سنة 1962, وبعدين دخلت فى تلت حروب مع جارتها التانية باكستان (1947, 1965, 1971). الهند من الاعضاء المؤسسين لمنظمة دول عدم الانحياز. عملت اول التجارب النووية تحت الارض سنة 1974, فبقت بكده عضو غير رسمى فى نادى الدول النوويه, وبعد كده عملت خمسة تجارب تانيه فى سنة 1998, أشرف عليها الرئيس الحالى عبد الكلام. الإصلاحات الاقتصادية اللى بدتها الحكومة الهنديه من سنة 1991 خلت الهند تبقى دوله من اكتر دول العالم نمو.

الدستور الهندى بيأكد على إن الهند جمهورية ديمقراطية و سيكولاريه (عالمانية) لها سيادتها. نظامها السياسى جمهورى له طابع إتحادى, بيتشكل البرلمان من غرفتين تشريعيتين, لهم نظام اتوضع على شكل النظام البرلمانى البريطانى (ويستمنستر). نظام الحكم فى الهند له تلت هيئات: تشريعيةو تنفيذية وقضائية.

الرئيس هو اعلى سلطة تمثيليه فى هرم الدولة, وبتعتبر صلاحيته شرفية بس. دوره بيقتصر على حماية الدستور, و المصادقة على القوانين وإصدار مراسيم العفو. وهو القائد الاعلى للقوات المسلحة. بيتم انتخاب الرئيس ونايبه بطريقه غير مباشرة عن طريق هيئة انتخابية لفتره واحدة مدتها خمس سنين. رئيس الوزرا هو رئيس الحكومة, وفى ايده معظم السلطات التنفيذية. بيختاره نواب الحزب الحاكم او احزاب التحالف اللى بتملك الأغلبية البرلمانية. الدستور ما بينصش على اختيار رئيس الوزرا من بين نواب البرلمان, مع ان ده اللى حصل مع كام واحد إتولوا المنصب ده.

البرلمان هو الهيئة التشريعية فى الهند. بيتألف البرلمان من غرفتين, الغرفة العليا (مجلس الدولة) وبتتسمى "راجيا سابها", والغرفة السفلى (مجلس الشعب) وبتتسمى "لوك سابها". الهيئة الانتخابية بتختار الاعضاء الـ245 لمجلس الدولة, ومدة قعادهم فى المجلس ست سنين. بالنسبه للغرفه التانيه بيتم انتخاب الاعضاء الـ552 عن طريق الاقتراع العام كل خمس سنين, عن طريق المجلس ده بتتحدد مختلف القوى السياسية والتشكيلة الحكومية. من حق أى مواطن هندى عمره أكتر من تمنتاشر سنه انه ينتخب ا.

السلطة التنفيذية بتتكون من الرئيس, و نائب الرئيس, ومجلس الوزراء اللى بيترأسه رئيس الحكومة نفسه. الوزراء اللى معاهم حقائب لازم يكونوا اعضاء فى غرفه برلمانيه. فى النظام اللالاة نكيلاتنيبل الهندى, الهيئة التنفيذية بتخضع للهيئة التشريعية.

للهند نظام قضائى مستقل, بيمثله رئيس المحكمة السيادية (او العليا) الهندية, وهى اعلى هيئه قضائيه. المحكمة السيادية لها حق النظر فى قضايا المنازعات اللى بتحصل بين الولايات الاتحادية والسلطة المركزية, وكمان لها صلاحية نقض قرارات المحاكم العليا الهنديه. فيه 18 محكمة عليا فى الهند, منها له صلاحيات على على كذا ولايه اتحادية, و منها له صلاحيات على ولاية واحدة بس (الولايات الكبيره). إذا حصل خلاف بين الهيئه التشريعيه والهيئه القضائيه بيحتكم لرئيس الدولة. الدستور بتحميه هيئات مستقلة زى هيئة الانتخابات الهندية, و هيئة النيابة العامة الهندية, و هيئة المراقبة والمحاسبة العامة.

الأقاليم الإتحادية:
إقليم العاصمة الوطنية:
دولة اقطاعية

فى الهند ثلاث أجازات رسمية
1. 10 محرم
2. يوم الجمهورية : 26 يناير
3. ماها شيفراتري
4. عيد مولد النبي (12 ربيع الاول)
5. الجمعة المقدسة (عيد المسيحيين) 
6. هولي (عيد الالوان)
7. رام نومي
8. ماهافير جايانتي
9. بود بورنيما
10. يوم الاستقلال (15 أغسطس)
11. عيد مولد غاندي (2 اكتوبر)
12. عيد الفطر
13. دسهرا
14. ديوالي (عيد الانوار)
15. عيد مولد ناناك ( عيد السيخ)
16. عيد الأضحى
17. عيد مولد المسيح (عيد المسيحيين : 25 ديسمبر)

كمان كل من ولاية و اقليم مختلف بيعمل ايام تانية بتخصصها للمناسبات المحلية.


</doc>