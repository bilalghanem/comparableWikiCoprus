<doc id="28418" title="بوكر" url="https://arz.wikipedia.org/wiki?curid=28418">
بوكر

الپوكر هو مجموعة العاب كوتشينة اللى ليها نفس قوانين الرهان وترتيب الهاندز. العاب الپوكر بتختلف فى ازاي الورق بيتوزع وازاي الهاندز بتتكون وحدود الرهان وكام جولة رهان مسموح بيها. فى معظم العاب الپوكر الجولة الاولى م الرهان بتپتدي برهان اجباري يحدد قيمته واحد من اللى بيلعبوا. كل واحد بيراهن على ان الهاند اللى معاه ليها اعلى ترتيب وبعد كده الحكاية بتمشي باتجاه عقارب الساعة حوالين الترابيزة وكل واحد بييجي عليه الدور يا يراهن بنفس اعلى رهان اللى قبله وصلوله او ينسحب ويخسر الرهان اللى دفعه فى الهاند او يعلي الرهان. الرهان بينتهي لما كل اللى بيلعبوا يا راهنوا بنفس اعلى رهان يا انسحبوا، لو كله انسحب الا واحد الواحد ده ياخد كل الرهانات اللى على الترابيزة. ومن حقه يختار يا يوري الهاند اللى كانت معاه او ميكشفهاش.

الپوكر خد شهرة من اول القرن العشرين وبعد ما كان لعبة بيلعبها بس ناس هواة رجالة فى مجموعات صغير بقت لعبة عالمية وليها جولات عالمية بالملايين والستات بقوا يلعبوها هما كمان.


</doc>