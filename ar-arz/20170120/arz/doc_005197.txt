<doc id="19149" title="منير عبد النور" url="https://arz.wikipedia.org/wiki?curid=19149">
منير عبد النور

منير عبد النور (كفر شيما، لبنان، 14 اغسطس 1939 - 11 شباط سنة 2002)، شاعر و كاتب اغانى لبنانى. من صغره كتب الشعر اللبنانى التقليدى بكل اشكاله و اوزانه. بعد ما اخد شهاده فى المحاسبه اشتغل فى وزارة البريد و المواصلات. اتنقل لكتابة الاغانى باللبنانى اللغه اللى بيفتخر بيها و بيحبها زى ما بيفتخر بإنتمائه للبنان و الثقافه اللبنانيه، و تعاون مع عدد من المبدعيين اللبنانيين زى الموسيقار ملحم بركات اللى لحن و غنى من كلماته اغانى مشهوره زى " يا حبى اللى غاب " و " بعيدك يل إنتِ العيد " و " ولا مرة كنا سوا "، و غنى و لحن من كلماته كمان الفنان عصام رجى اغانى زى " عاش مين شافك يا اسمر " و " يالولو اللون الازرق " و " انا صابر " و " آه يا بلدنا "، و غنى من كلماته كمان ربيع الخولى " يا ريت بترضي يا ريت " و " طل العيد بعينيكِ " و " نوّر علينا يا قمر "، و غنت له نجوى كرم " يا اضحى التضحيه " و " مشي معاى " و اغنية " يا حبايب " اللى لحنها " نور الملاح " اللى لحن له كذا اغنيه منها اغنية جورج وسوف " أحلى ايام العمر " و غنى له غسان صليبا اغنية " القمر لو غاب " اللى لحنها ملحم بركات.

اشتهر منير عبد النور بحبه لهواية الصيد. لما اتوفت مراته " غابى " اللى خلف منها اربع ولاد اتأثرت نفسيته و بقت قصايده بتتكلم عن العذاب و بعد الحبيب و شوق اللقاء لغاية ما اتوفى فى حداشر شباط سنة 2002 و ساب وراه للبنان تراث فنى جميل لسه بيتردد فى تلفزيون و راديو لبنان.

ولا مرة.


</doc>