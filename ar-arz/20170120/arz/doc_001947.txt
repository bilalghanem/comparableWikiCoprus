<doc id="8709" title="اسيوط" url="https://arz.wikipedia.org/wiki?curid=8709">
اسيوط

اسيوط مدينه فى مصر اتعرفت زمان بإسم سيوط ، أكبر مدن الصعيد و عاصمة محافظة اسيوط. مركز تجارى ع النيل و نهاية طريق درب الاربعين اللى كان بيربطها بغرب السودان. فيها صناعات صوفيه و عاجيه. اتبنت جنبها قناطر اسيوط سنة 1902. فيها جامعة اسيوط اللى اتفتحت من سنة 1957. مسقط راس الفيلسوف افلوطين و القديس يوحنا الليكوبوليتانى و المؤرخ العلامه جلال الدين السيوطى.اسيوط كانت مركز لعبادة الالاه ويبواويت اللى كان بيترمز له بالديب.

اسيوط كانت كمان اقليم كان بيتسمى زمان السيوطيه ، و هو من اقدم الاقسام الاداريه فى الوجه القبلى فى مصر. كان بيتسمى ايام الفراعنه "يوتف خنت " و فى العصر الرومانى " ليكوبوليس " و بعد استيلاء العرب على مصر " كورة أسيوط " ، و فى العصر الفاطمى اتسمى " السيوطيه " نسبه لمدينة اسيوط عاصمته ، و اتضاف ليها كور تانيه جنبه فبقى كبير و اتسمى بعد كده الاعمال السيوطيه. بعد الاحتلال العثمانى لمصر اتلغى القسم سنة 1721 و اتضافت مدنه و قراه لولاية المنفلوطيه و ولاية جرجا، و بكده بقت مدينة اسيوط تابعه لولاية جرجا. فى سنة 1826 صدر امر عالى بتحويل اسيوط لمأموريه قايمه بذاتها زى ما كانت. و فى سنة 1831 صدر امر تانى بضم مأمورية الأشمونين و مأمورية منفلوط لمأمورية اسيوط و حط التلت مأموريات فى مأموريه واحدهاسمها مأمورية اسيوط. و فى سنة 1833 اتسمت مديرية اسيوط و عاصمتها مدينة اسيوط و بعدين اتغير الاسم و بقى محافظة اسيوط.

كلمة اسيوط اصلها مصرى قديم سياوط &lt;‏Səyáwt&gt; و هى متكونه من مقطعين سا و وات و معناها حارس الطريق او حامى حدود مصر العليا . الكمله فضلت تستعمل و بقت فى القبطى سيوط &lt;‏Syowt&gt; و فى المصرى الحديث بقت اسيوط. فى العصر اليونانى و الرومانى كان بيتقال عليها ليكوبوليس ”Λυκόπολις“‏ &lt;‏Lykópolis&gt; و اللى معناها "مدينة الديب" لانها كانت مركز عبادة الالاه الديب ويبواويت.

الا ربعين
منــــــــــــقـــــــباد



</doc>