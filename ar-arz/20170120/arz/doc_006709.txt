<doc id="17839" title="لوجوس" url="https://arz.wikipedia.org/wiki?curid=17839">
لوجوس

لوجوس (‏ λόγος;‏ ‏ Logos) هى من اكتر الكلمات اهميه و غموض فى الفلسفه و الاديان. اول من استخدم الكلمه دى هو الفيلسوف اليونانى هيراكليتوس. لوجوس ليه اكتر من معنى زى ”الخطاب, اللغه, العقل الكلى, كلمة الإله“ و معانى تانيه كتير.

الفيلسوف الغامض هيراكليتوس كان اول واحد استخدم اللوجس و اهتم جدا بيه و اعتبره القانون الكلى للكون و قال ”كل القوانين الانسانيه بتتغذى من قانون إلهى واحد, عشان دا يسود كل اللى عايزه و يكفى للكل و يسيطر على الكل“. الكلام دا واقف عليه فلاسفه تانيين و الرواقيين و قالوا ”ان العقل او اللوجوس هو المبدأ الفعال فى العالم, وانه سبب الحياه و انه اللى بينظم العنصر السلبى فى العالم و انه الماده“.

قال فيلون السكندرى عن اللوجوس انه مثال المثل و انه اول القوى الصادره عن الله وانه المنوذج الاول لكل حاجة فى الدنيا. وهو القوة اللى بتحى كل حاجه وتربطها ببعض و ليه علاقه بتكوين الكون والعالم, بس مش خالق دا وسيط بين الخالق و الناس, و اللى بيرشد الانسان و ممكن من خلاله يوصلوا لصلة قويه ما بينهم ومابين الخالق بس اللوجوس دا دايما وسيط بين الخالق و الناس.

فى العهد القديم فى ”سفر الحكمة لسليمان“ بيتوصف فيه الحكمه اللى تقرب من الخالق وبتمشى فى كل حاجه وبتحقق الوحده العالم. وممكن تتصل بالناس المستعدين ليها ولما يحصل كدا اروحهم بتتقدس.


</doc>