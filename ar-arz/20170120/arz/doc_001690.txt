<doc id="16997" title="بلاد الباسك" url="https://arz.wikipedia.org/wiki?curid=16997">
بلاد الباسك

بلاد الباسك (بالباسكى : يوسكال هيريا) هى منطقة أوروبية فى جبال البيرينيس الغربية تمتد على الحدود بين فرنسا و اسبانيا ، على ساحل المحيط الأطلنطى. و بتتكون من المجتمعات الإسبانية المتمتعة بالحكم الذاتي فى اقليم الباسك و نافارا ، و بلاد الباسك الشماليه فى فرنسا. على مر القرون عناصر من الثقافة الاسبانية والفرنسية (بما فيها لغاتهم) كان لها تأثير كبير على ثقافة بلاد الباسك. المنطقة تعتبر وطن لشعب الباسك (بالباسكى : Euskaldunak) ، لغتهم الباسكى (بالباسكى : يوسكارا).

الأيبيريين هم اول الشعوب اللى عاشو فى شبه الجزيرة الأيبيرية وهي المنطقة اللى دلوقتى نافارا ، والمناطق الشمالية الغربية من اراغون شمال شرق ووسط لاريوخا و بلاد الباسك و دول هم اللى سماهم الرومان ڤاسكون ومن المرجح أن تكون الڤاسكون أجداد شعب الباسك . الفينيقيين والإغريق عاشو فى شبه الجزيرة الأيبيرية، لكن كان اتصالهم محدود مع الڤاسكون. الأيبيريين كان ليهم سمات ثقافية محددة حسب المعايير الإثنوجرافية واللغوية و كان منهم شعب التوردانوس ، اللى عاشو فى أراضى مملكة تارتيسوس القديمة. الكتابات عن الأيبيريين بتوفر بيانات متناقضة فى كتير من الاحيان. بين سنة 1200 قبل الميلاد و 800 قبل الميلاد فى عصر الحديد اتبلورت فى الشمال الغربى مجتمعات الكانتابريين اللى هم شعوب سلتيك شبه الجزيرة الايبيرية و يبدو ان اللى كانو عايشين فى الجبال سماهم الرومان بالحروف اللاتيني ڤاسكون.

التوردانوس كانو على اتصال مستمر مع قرطاج اليونانية المجاورة هيرودوت وصف التوردانوس بأنهم شعب اتمتع بتحضر فى ظل حكم الملك ارجانثونيوس اللى رحب بالمستعمرين فى القرن الخامس قبل الميلاد. التوردانوس كان عندهم قوانين مكتوبة واستخدمو السيلتيبريين Celtiberian المرتزقة لمواصلة حربهم ضد روما.


</doc>