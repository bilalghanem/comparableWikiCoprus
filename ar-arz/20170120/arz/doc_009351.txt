<doc id="79677" title="ابو السعود الابيارى" url="https://arz.wikipedia.org/wiki?curid=79677">
ابو السعود الابيارى

ابو السعود الإبياري هو سينارست ومؤلف اغاني وكاتب صحفي مصري واتولد سنة 1910 بحي باب الشعريه بالقاهرة.

كتب للسينما افلام كتيره كوميدية مثل معظم افلام اسماعيل يس ومحمد فوزى وفريد الأطرش و، وأتقن تصوير الشخصيات المصرية الاصيلة وكتب الحوار لفيلم (لو كنت غني) لبشاره واكيم سنة 1942

غير سلسلة (اسماعيل يس فى..) اللى أبدعها للفنان اللى اكتشفه وكون معه ثنائى فني اسماعيل يس، فألف اغلب افلامه، وأسس معاه فرقة اسماعيل يس المسرحية واللي الف فيها 65 مسرحية. وبرغم أن ابو السعود الإبياري مؤلف كوميدي إلا أنه الف للفنانة فاتن حمامه عدة افلام تعتبر من أروع افلام السينما المصرية زى : (اليتيمتين – ست البيت - ظلموني الناس - أخلاق للبيع) وكان هو من اكتشف الفنانة لبلبه .

الف اكتر من 300 اغنية ومنها : (يا نجف بنور يا سيد العرسان لعبد العزيز محمود – يا وله يا وله لعبد الغنى السيد – البوسطجية اشتكوا لرجاء عبده – واحد اتنين شاديه – استعراض العقلاء لاسماعيل يس – عاوز أروَّح لسعاد مكاوى – سلم علَّي لليلى مراد - لقيته وهويته شاديه – يا عوازل فلفلوا لفريد الأطرش – انا قلبى دليلى لليلى مراد – الحب له ايام لمحمد فوزى وشاديه – العدس الليلة ليلة عيده لنعيمه عاكف - يا رايحين للنبي الغالي لليلى مراد - معانا ريال فيروز - قالوا البياض أحلى ولا السمار أحلى لسعاد مكاوى - يا حسن يا خولى الجنينه شاديه - فستان الزفاف والطرحة شاديه - إحنا التلاتة سكر نباتة للثلاثي شاديه واسماعيل يس وشكوكو).

اشتغل ابو السعود الإبياري بالصحافة فى الخمسينات فكان بيكتب بمجلة "الكواكب" اسبوعياً ومجلة "اهل الفن" .

توفى الكاتب ابو السعود الإبياري فى 17 مارس 1969.


اتعملت شخصيته فى بطولة المسلسل التليفزيوني المصري (اسماعيل يس.. ابو ضحكة جنان) واللي بيحكى قصة حياة الفنان الكوميدي المصري اسماعيل يس، وادى ابو السعود الإبياري الفنان صلاح عبدالله.



</doc>