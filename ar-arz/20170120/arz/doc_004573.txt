<doc id="15466" title="بروتين" url="https://arz.wikipedia.org/wiki?curid=15466">
بروتين

البروتين هو مركب عضوى معقد و بيتكون من سلسله من الاحماض الامينيه، موجوده البروتينات فى كل الكائنات الحيه و بتمثل نسبة حوالى 50% من وزنها الجاف (من غير المايه).البروتينات عباره عن بوليمرات (مركبات ضخمه بتتكون من عدد كبير من الوحدات الابسط) من الاحماض الامينيه مترتبه واحد ورا التانى فى سلسله طوليه و بعدين السلسله دى بتلف حوالين نفسها بطريقه محدده و بتدى فى النهايه شكل يشبه الكوره (ثلاثى الابعاد).نوع الاحماض الامينيه و ترتيبها فى السلسله و كمان طريقة لفافانها حوالين نفسها كلها بتتحدد باكواد النيوكليوتيدات اللى فى الجينات.البروتينات ليه خصوصيه نوعيه : يعنى البروتين اللى موجود فى نوع من الكائنات الحيه مش ممكن نلاقيه فى اى نوع تانى ، و ليها كمان خصوصيه عضويه : يعنى جوه الكائن الحى الواحد البروتينات بتختلف من عضو للتانى زى بروتينات العضلات بتختلف عن بروتينات الكبد او المخ.

فى حوالى 20 نوع من الاحماض الامينيه اللى موجوده فى الطبيعه ، النباتات عندها امكانيه لتصنيع كل الاحماض الامينيه بس الحيوانات ما بتقدرش و عشان كدا لازم تاخد بعض البروتينات اللى محتاجاها من مصدر تانى فى التغذيه بتاعتها.
من البروتينات المهمه المشهوره :الانزيمات و بعض الهورومونات و الهيموجلوبين و البروتينات البنائيه اللى بتخل فى بنائة العضلات بتاعة الكائن الحى.

اول مره تتذكر فيها كلمة بروتين كانت فى رساله كتبها العالم السويدى اللى اكتشفها يونس ياكوبس بيرزيليوس بتاريخ 10 يوليه 1838 و قال فيها:
"The name protein that I propose for the organic oxide of fibrin and albumin, I wanted to derive from [the Greek word] πρωτειος, because it appears to be the primitive or principal substance of animal nutrition".


</doc>