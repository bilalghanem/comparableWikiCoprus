<doc id="12366" title="بحيرة تانجانيكا" url="https://arz.wikipedia.org/wiki?curid=12366">
بحيرة تانجانيكا

بحيرة تانجانيكا هى واحده من البحيرات الافريقيه العظمى و بتعتبر تانى اكبر بحيرة مايه حلوه فى العالم كله بعد بحيرة بايكال فى سيبيريا (روسيا). بتطل على البحيره اربع بلاد : بوروندى ، جمهورية الكونجو الديموقراطيه ، زامبيا و تانزانيا.
بينبع من البحيره نهر لوكوجا (اللى بيصب فى نهر لوالابا ، واحد من الانهار اللى بتصب فى نهر الكونجو اللى بيصب فى الاخر فى المحيط الاطلانطى).
بحيرة تانجانيكا اكتشفها الغربيين اول مره سنة 1858 لما كان المستكشفين البريطانيين ريتشارد بورتون و جون هاننج سبيك بيدوروا على منابع نهر النيل ، جون سبيك كمل تدوير لحد ما وصل للمنبع الاساسى للنيل و هو بحيرة فيكتوريا.


</doc>