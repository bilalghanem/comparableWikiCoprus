<doc id="20567" title="هيرميس" url="https://arz.wikipedia.org/wiki?curid=20567">
هيرميس

هيرميس ( )‏ فى ميثولوچى اليونانى كان إله من إلهة الاولمبيين الاتناشر و رسول الالهة ما بينها و ما بين بعضها و ما بين الالهة و البشر, كان كمان الرسول الخصوصى و الدراع اليمين بتاع زيوس. كان إله الرياضه و الرياضين و حامى الساحات و الامكان الرياضيه خصوصا الجيمنازيوم والإستاديوم, و إله التجاره و معروف انه اللى بيحمى قوافل التجار و القطعان من قطاع الطريق و الحراميه و كمان انه بقى المسؤول عن نقل ارواح الميتين ل العالم السفلى/تحتانى فى مملكة هيديس, بعد ما رجع سيزيفوس بعد ما هرب تانى مرة من العالم السفلى, و المسؤل عن الحظ و تقسيم الثروات. معروف فى الميثولوجى اليونانى انه مؤدب و محترم و طباعه كويسه, بس بالرغم من كدا مكار جدا و فى اوقات حرامى, بحسب اسطوره ليه فى يوم ولادته بس سرق قطيع بقر بحاله من اخوه الاله ابولو و استخدم مكره عشان يخبيهم بحيث ان محدش حتى الالهة تعرف طريقهم, لما واجهه اخوه ابولو و اتهمه انه اللى سرق انكر هيرميس انه سرق او قرب من القطيع, بس فى الاخر اتصالح مع اخوه و اداله قيثاره, اللى ابولو اتشهر بيها بعد كدا, كان هيرميس عاملها بنفسه كهديه. فى الفنون اليونانيه الاولانيه اتصور على انه راجل كبير بدقن, بس بعد كدا اتصور على انه شاب صغير و رياضى و فضل على كدا على طول, معروف بانه بيمتلك صندل و برنيطه مجنحة بتساعده على الطيران. كان معروف عن الرومان باسم ميركريى.
الالهه اليونانيه القديمه

تكلم بلفصحى لكي الناس تفهمك


</doc>