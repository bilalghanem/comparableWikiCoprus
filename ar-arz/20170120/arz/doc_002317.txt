<doc id="3580" title="سيف" url="https://arz.wikipedia.org/wiki?curid=3580">
سيف

السيف هوه سلاح يدوى بيتعمل من المعدن و بيتكون من مقبض و نصل و استعملته شعوب كتيره من اقدم الازمان فى الحروب و كرمز للقوه و السلطه و حتى كشعار لدوله حديثه زى السعوديه (السيفين المتقاطعين و النخله).

المصريين القدام هما اول ناس يصنعو السيوف فى العصر البرونزى من حوالى 2500 (ق ع ح) و من مصر انتشرت صناعته بين الشعوب المحيطه و العالم كله. الخناجر اتعملت الاول و منها اتطورت السيوف لما اتطورت الصناعه و الحدادة. من اول القرن التلاتاشر (ق ع ح) ابتدا الناس يعملو السيوف بتاعتهم من الحديد اللى اقوى و اصلب من البرنز و دى كانت ثوره تكنولوجيه ما تقدرش تقف فى وشها السيوف القديمه البرونزيه.
مع حلول القرن التالت (ق ع ح) اكتشف الصينيين طريقه لتصنيع السيوف من الستيل (Steel) و دى كانت نقله مهمه فى تاريخ الصناعه: الصينيين عملم نوعين من السيوف داو (ابو حد واحد) و جيان (ابو حدين).
اهمية السيوف ضعفت خالص مع اكتشاف الاسلحه الناريه و بقو يستعملوها كسلاح ثانوى جنب البندقيه. و شويه شويه ما بقاش حد يستعملها خالص كسلاح و بقى ليها وظيفه رمزيه و بس. بيستخدم سيف بشكل معين فى رياضة الشيش.


</doc>