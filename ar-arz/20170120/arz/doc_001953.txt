<doc id="28680" title="قهوة ريش" url="https://arz.wikipedia.org/wiki?curid=28680">
قهوة ريش

قهوة ريش ديه قهوة اتاسست فى سنة 1908 فى وسط القاهرة و بتعتبر اكبر تجمع مثقفين و سياسيين فى المنطقة. القهوه مكانها قريب من ميدان طلعت حرب.

القهوة اسسها واحد الماني،و باعها فى سنة 1914 لهنري بير اللى كان من الرعايا الفرنسيين اللى اداها اسم "ريش" عشان يكون الاسم شبه اسامى اشهر قهاوى باريس اللى بتتسمى "كافيه ريش".

قبل نهاية الحرب العالمية الأولى, تاجر يونانى مشهور اسمه "ميشيل بوليدس" اشترا القهوه من صاحبها الفرنساوي، ووسعها وصلحها.

دلوقتى مجدى ميخائيل بيملك القهوة ، وهوا اول مالك مصرى ليها.

القهوة ديه ملتقى الادبا والمثقفين زى اديب جايزة نوبل نجيب محفوظ، ويوسف ادريس ، وأمل دنقل ، ويحيى الطاهر عبد الله، وصلاح جاهين، وثروت أباظة، ونجيب سرور، وكمال الملاخ، وغيرهم من اللى كانوا بيحرصوا انهم يحضروا النداوت الاسبوعيه بتاعة نجيب محفوظ اللى كان بيعملها من سنة 1963 كل يوم جمعه.

حسب كلام عبد الرحمن الرافعى فى كتابُه تاريخ مصر القومي فى الفتره من 1914 لغاية 1921 قهوة ريش كانت المكان اللى بيقعدوا فيه الأفنديه من الطبقة الوسطى، كمان اتعرفت كمقر بيجتمع فيه دعاة الثورة والمتحدثون عنها او عن البلاد ككل.

القهوة كان ليها دور كبير فى ثورة سنة 1919، ده حتي فى ناس بتقول أن صاحب القهوة فى الوقت ده كان عضو فى واحد من أهم التنظيمات السرية، مكان اتلقت الة طبع منشورات بعد 80 سنة من ثورة 1919. وفي 1972، ثورة الادبا انطلقت منها إحتجاجاً على اغتيال الروائي الفلسطيني غسان كنعانى.

و فى بهو القهوة فرقة الفنان قدمت عزيز عيد المسرحية فصول من مسرحياته اللى كانت الفنانه روز اليوسف بطلتها، بشوية المونولوجات، من الفنان محمد عبد القدوس، ابو الاديب احسان عبد القدوس

دلوقتى اشهر رواد قهوة ريش: هما الشاعر احمد فؤاد نجم، والروائي جمال الغيطانى ، والالماني, فولكهارد فيندفور مراسل جورنال ديرشبيجل 


</doc>