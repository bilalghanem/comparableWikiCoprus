<doc id="10957" title="فيل كولينز" url="https://arz.wikipedia.org/wiki?curid=10957">
فيل كولينز

فيل كولينز ( Phil Collins)‏ (من مواليد 30 يناير 1951 فى تشيزيك, لندن), هو موسيقى و مغنى و كاتب اغانى و لاعب درامز و ممثل انجليزى. كسب جايزة اوسكار احسن اغنيه سنة 1997. فيل كولينز كان مغنى مساعد و لاعب الدرامز الاول مع فريق چينيسيس و اشتهر أكتر بعد ما مغنى الفريق الاول بيتر جابرييل سابهم و فيل كولينز بقا مغنى الفريق. فيل كولينز إتسجل فى قاعة مشاهير الروك آند رول بوصفه عضو فى چينيسيس سنة 2010.

إبتدا مشواره المهنى فى الموسيقى كلاعب الدرامز ، مع فريق روك مش مشهور اسمه فريق فلامينج يوث و بعدين إنضم لفريق چينيسيس ، مع نهاية السبعينيات غنا اول اغانيه المشهور لوحده و هيا فولو مى ، فولو مى .

فيل كولينز و بول ماكارتنى و مايكل جاكسون هما الوحيدين اللى باع كل واحد فيهم أكتر من 100 مليون البوم فى جميع أنحاء العالم سواء كفنانين منفردين او كأعضاء فرقة غنا. و كولينز بيعتبر من أنجح المغنيين حسب عدد مبيعات أغنياته
فيل كولينز اسمه بالكامل فيليب ديفيد تشارلز كولينز ( Philip David Charles "Phil" Collins)‏ إتولد يوم 30 يناير سنة 1951 فى تشيزيك ، لندن و عزف على اول طبلة أخدها هديه بمناسبة عيد الميلاد لما كان عنده خمس سنين و بعد كده عمل له خاله مارك ويد طقم درامز و لما كبر فيل أكتر إشتراله باباه و مامته طقم أكبر . فيل كان بيدرب بنفسه عل لعب الطبله بإنه يلعب موسيقا مع الموسيقا من التليفزيون و الراديو ، و ما إتعلمش أبدا قراية و كتابة النوتة الموسيقية التقليدية ، لكن ، كان بيستخدم نظام عمله بنفسه. و اثبت إنه متعدد المواهب, جمع بين العزف والتأليف الغنائى و الموسيقى والأداء الصوتى .وبدأت موهبته فى النضوج فى وقت مبكر لما كان عنده حداشر سنه .

إبتدا التدريب المهنى لما كان عنده أربعتاشر سنه لما دخل مدرسة باربرا سپيك للفنون المسرحيه و إبتدا مسيرته بإنه كان طفل ممثل ، و اول دور رئيسى ليه كان فى أوليفر! فى مسارح لندن. و كان كومبارس فى واحد من افلام فريق البيتلز و فى فيلم تشيتى تشيتى بانج بانج و عمل اختبار علشان يمثل دور روميو فى فيلم روميو وجولييت سنة 1968.

على الرغم من إن بداياته كانت ف التمثيل ، واصل كولينز الانجذاب ناحية الموسيقى. و لما كان بيدرس فى مدرسة تشيزيك كوميونيتى كون فرقه سماها ذا ريل ثينج بعدين إنضم لفرقه اسمها ذا فريهولد و معاهم كتب اول أغنياته لايينج كرايينج دايينج و معناها كدب عياط موت اول تسجيلاته كانت كلاعب الدرامز مع فريق فلامينج يوث سنة 1969.

فرقة چينيسيس (Genesis) إتشكلت سنة 1967 لما كان بيتر جابرييل و تونى بانكس طلاب فى مدرسة شرترهووس فى جودالمينج و انضم فيل كولينز لفرقة چينيسيس كعازف درامز سنة 1970 بعد ما شاف اعلان فى الاعلانات المبوبه بيطلب عازف درامز بيفهم موسيقا الپيركاشان, فيل كولينز كان مغنى مساعد و لاعب الدرامز الاول مع فريق چينيسيس و اشتهر أكتر بعد ما مغنى الفريق الاول بيتر جابرييل سابهم و فيل كولينز بقا المغنى الأساسى للفرقه سنة 1975.

كولينز غنَا تمان اغانى إحتلت المركز الاول فى المبيعات فى امريكا بين سنة 1984 و سنة 1989. اول اغانيه المشهور لوحده و هيا فولو مى ، فولو مى . اغنيته "يوم تانى فى الجنه" هى أنجح أغنياته. من أغنياته الناجحه بص عليا دلوقتى «فى الهوا بالليل» و«سوسوديو» و أغنياته فى فيلم الكارتون طرزان.

فيل كولينز بيعيش فى سويسرا, واتجوز تلات مرات. و عنده خمس اطفال اكبرهم بنته بالتبنى چولى كولينز (من مواليد 8 اغسطس, 1972), و عنده ابن مغنى اسمه سايمون كولينز (من مواليد 14 سبتمبر, 1976 فى هامرسميث, انجلترا)


</doc>