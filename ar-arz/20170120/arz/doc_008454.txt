<doc id="32645" title="احمد زيور" url="https://arz.wikipedia.org/wiki?curid=32645">
احمد زيور

احمد زيور باشا كان رئيس لمجلس الشيوخ المصري، ورئيس للوزراء فى مصر. هو احمد زيور ابن زيور رحمي آغا الجركسي. اتولد سنة 1864 فى اسكندرية، من اسرة شركسية تركية الاصل، يونانية الجنسية جات لاسكندرية من إقليم قوله فى اليونان.

كان رئيس البرلمان المصرى فى فترتين (23 فبراير 1924-24 يوليو 1924) و (25 اكتوبر 1924-24نوفمبر 1924) فى عهد الملك فؤاد الاول

اتعلم فى مصر وبعدها فى كلية الجزويت ببيروت، و اتخرج برضه من كلية اكس فى فرنسا فحصل
على شهادة الحقوق منها. وبعدها رجع لمصر وواشتغل فى القضاء، وبعدها اتعين محافظ لمدينة اسكندرية، بعدها مسك وزير للاوقاف فى وزارة حسين رشدى باشا التالتة فى 19 ديسمبر 1871 بدل من الوزير اللى استقال عبد العزيز فهمي باشا.

اتعين وزير للمعارف العمومية فى وزارة محمد سعيد ذو الفقار باشا الثانية فى 20 مايو سنة 1919 ،و تمّ تعيينه وزير للمواصلات فى اربع وزارات هى، وزارة يوسف وهبه باشا الاولانيه (1919-1920)، ووزارة محمد توفيق نسيم باشا(1920-1921)، ووزارة عدلي يكن باشا (1921) ووزارة يحيى ابراهيم باشا (1921-1924) ثم عين وزيرا للدولة فى التعديل الوزاري الثالث لوزارة سعد زغلول باشا سنة 1924 .

مسك منصب رئيس مجلس الشيوخ المصري اللى اغلبيتة وفدية.

شكّل وزارته الاولانيه فى 24 نوفمبر 1924، واستمر فى الحكم لغاية 13 مارس 1925. جمع فيها منصب الرياسة ووزارت الداخلية والخارجية . اتعاد تكليفه بتشكيل الوزارة المصرية مرة ثانية. بعد تقديم استقالة وزارته الاولانيه فى 13 مارس 1925. واستمر فى الحكم لغاية 7 يونيه 1926. اتعيّن رئيس للديوان الملكي فى 27 اكتوبر 1934.

اتوفى احمد زيور باشا فى اسكندرية سنة 1945 واتدفن فيها.

[[تصنيف:سياسة مصر
[[تصنيف:مواليد 1864]]
[[تصنيف:وفيات 1945]]
[[تصنيف:رؤساء وزرا مصريين]]
[[تصنيف:وزراء تعليم مصريين]]
[[تصنيف:وزراء مواصلات مصريين]]
[[تصنيف:مصريين اتراك]]
[[تصنيف:اسكندرانيه]]

</doc>