<doc id="130654" title="قوات الصاعقة المصرية" url="https://arz.wikipedia.org/wiki?curid=130654">
قوات الصاعقة المصرية

قوات الصاعقة هي قوات بتتجهز جسمانيا ونفسيا عن طريق تدريبات خاصة جدا مختلفة عن باقي فروع الجيش. وشرط في الملتحق بالصاعقة لياقة بدنية و<meta/>جسما<meta/>نية عالية، وبيتعملله اختبار طبي خاص.
تتعمل الفرقة في البداية تحت قيادة وحدات الصاعقة علي أعلي مستوي من التدريب بمدرسة الصاعقة في أنشاص، وبيتم اختيار العناصر اللي بتشوفها المدرسة من الضباط علشان ياخدو الفرقة من ضباط وحدات المظلات ووحدات الصاعقة ولواء الوحدات الخاصة البحرية المصرية، ومدة الفرقة (السيل) 34 أسبوع كامل من غير توقف، وبرضو بيتعمل اختبارات لطبية للأفراد علشان يتأكدو من سلامتهم الطبية الأول. وبعدين بتتوزع خطة التدريب بشكل عام.

وبيتم قبول الافراد لوحدات الصاعقة على مواصفات خاصة زي اللياقة البدنية العالية وقوة التركيز والتحمل وعلشان يقبلو فرد بالصاعقة لازم يكون عنده فرقتين معلمين صاعقة راقية وفرقة قفز اساسى بالمظلات 
فمدة فرقة معلمى الصاعقة الراقية 12 اسبوع او 3 أشهر وبتتعمل بمدرسة الصاعقة بانشاص (الشرقية) وبيسمو اللي بالفرقة فدائى ويتم نزع رتبه عنه انه كان ظابط متقسمة  ل3 اجنجة اللي هما الجناح الاساسى 
ومدته 4 اسابيع وهي عبارة عن تدريبات مكثفة على فنون القتال والاشتباك الحر و صد الضربات بالأيدين و السونكي و برضو طريقة الطعن و الدرء و الاستخدام الجيد لسونكي البندقية الآلية لما الرصاص يخلص. و بيتم التركيز في الدورة كلها بوجه عام على التكدير العنيف للفدائيين يعني أن كل المتقدمين علشان ياخدو الفرقة هما فدائيين من غير رتبة حتى لو كانوا طلبة كليات عسكرية أو ظباط صف أو حتى ظباط.

و بيشمل التكدير محدش ينام اطلاقاً في بداية الفرقة و التقليل جدا في أوقات الراحة و التدريبات البدنية العنيفة لزيادة قوة التحمل.و بيتن بعد كدة التدريب على تعدية الموانع العنيفة اللي المفروض تكون موجودة في ميدان المعركة اللي معروف ب ( تطعيم المعركة ) 
و بيشمل التعدية من الموانع المتحوطة بالنار و التعدية في برك المية الموحلة و خلافه. وما ننساش كلنا التدريب على التعايش و هو نقطة أساسية لتدريب أي فرد صاعقة  ويتم التدريب على طريقة التكيف مع الظروف القاسية اللي ممكن جداً أن فرد الصاعقة يلاقي نفسه فيها زي لطبيعة و خطوره المهام اللي بيتكلف بيها و اللي بتفرض عليه انه يفضل ورا خطوط العدو و يستخبى  فترات طويلة يستنى لحظة الهجوم المناسبة.

من الوارد جدا أنه يخلص الـاكل و الميه فبيدربو فرد الصاعقة على طريقة سد جوعه من الطبيعة عن طريق أكل أي حيوان بري زي الأرانب أو الثعابين او الضفادع أو غيرهم لو كان موجود و طريقة قتلهم بدون أدوات و سلخ<meta/>هم و طبخهم لو أمكن و برضو طريقة استخراج ميه من بعض النباتات الصحرواية زي التين الشوكي أو الصبار.و فيه برضو تدريب على عمل دواير النسف و التجديف بالقوارب المطاطية و قفزات الثقة من الثبات من ارتفاعات مختلفة 10 متر - 15 متر.

أصل تسمية فرقة الصاعقة بيرجع للملك رمسيس الثانى اللي كون فرقة من الحرس الخاص. مهمته الاستطلاع والهجوم واتعرفت باسم الصاعقة وكان الفريق جلال هريدي أول واحد عمل فرقة الصاعقة في القوات المسلحة في العصر الحديث سنة 1955 م

بتتعمل الفرقة في بداية الموضوع تحت قيادة وحدات الصاعقة علي أعلي مستوي من التدريب بمدرسة الصاعقة في أنشاص، و بيختارو العناصر اللي بتشوفها المدرسة من الظباط علشان يأخذو الفرقة من ظباط وحدات المظلات ووحدات الصاعقة ولواء الوحدات الخاصة البحرية. ومدة الفرقة (السيل) 34 أسبوعا كاملا من غير توقف، وبرضو بيتعمل اختبارات طبية للأفراد علشان يتأكدو من سلامتهم الطبية الأول. وبتتوزع خطة التدريب بشكل عام بالنظام دة: الجزء الأول ومدته 4 أسابيع وهو : تدريب الأفراد على التأقلم على عيش فرد العمليات الخاصة وهى بتتطلب جهد واسع من الفرد اللي يتدرب، وهى بتخلي الفرد قادر على تحمل الصعاب في ميدان الحرب. الجزء الثاني مدتة أسبوعين وهو تعليم الفرد السباحة العسكرية والإنقاذ البحري تحت المية والطوارئ البحرية والإسعافات الأولية. الجزء الثالث ومدته 7 أسابيع وهو عبارة عن اختراق الضاحية لمسافات اكتر من 30 كيلومتر في عز النهار وفي نص الليل في أوقات قصيرة. الجزء الرابع مدته أسبوعين وهو تعليم الغطس الدفاعي والغطس الهجومي بـأسطوانة الأكسجين ذات الدائرة المغلقة (عدة الغطس للوحدات الخاصة) وبيبدأ معلمين السيل بمهاجمة المتدرب تحت المية هجوم يدوي علشان ياخدو معداته ويسرقوها من تحت الماء بعدها يتعلم ازاي يدافع عن نفسه ويأخدها منهم مرة تانية. وبعد كدة بيبدأ التدريب على انتشال وإنقاذ الأفراد في حالة فشل أو تمام مهمة تحت الميه بعد ما يتأكدو من إصابتهم.
أسبوع الرماية باستخدام كل أنواع الأسلحة وبيتم التدريب في النهار والليل. الجزء الخامس وهو الجزء بتاع القفز بالمظلات وبينط المتدرب قفزا حرا وقفزا تكتيكيا وقفزة تطهير المجال برضو في عز النهار وفى نص الليل على الأرض وبينط داخل الميه لمسافة عن الشط 5 كيلو متر وبعدين يرجع من الميه لحد الشط. الجزء السادس ومدته أسبوعين وفيه بيبدأ المعلمين بتنفيذ طرق تدريب قاسية جدا على المتدربين وفى الأسبوعين دول بيبان المتدربين اللي عايزين فعلاً أنهم يكونو فدائيين أو العكس، واللي ميقدرش يستحمل بيستخدمو معاه (التكدير العنيف) وهو لفظ خاص بالعسكريين معناه بيدل على التوبيخ القاسي. بعد كدة يجي أسبوع التدريب على اختراق الموانع والحواجز. وبعدين التدريب على مهاجمة الأهداف الساحلية والأهداف البحرية المكشوفة والمقفولة جوة وبرة مينا العدو بـأسطوانة الأكسجين ذات الدائرة المفتوحة وذات الدائرة المغلقة.

هو أقسى فترة في مدة التدريب كلها, بيصحى المتدربين في نص الليل وهما نايمين جراكن الميه الباردة بتتدلق عليهم وبعدين يقوموا يعملو زحف على الرمل تحت وابل ناري، وبيتم التدريب في نص الليل يعني بيحرمو المتدريين من النوم قد ما يقدرو، وبرضو بيستخدم المتدربين النخل أو جذوع الشجر، عن طريق رفعها وعمل تمرينات بدنية (ضغط، بطن، عقلة) ومعظم التمارين دي بتكون وقت الليل، مع رش المتدربين بميه باردة، اتجهزت مخصوص علشان الهدف دة، أما بعد كدة بيبعتو ناس شايلين ء ويهجمو على المتدربين في أوقات عشوائية ولازم المتدرب يمنعهم، بعدها فيه 24 ساعة راحة.

بعد الراحة بيتدرب على استخدام المتفجرات بكل أنواعها في البر وفي البحر واستخدام متفجرات حية، وبرضو التدريب على اقتحام المبانى والأهداف السكنية في القرية التكتيكية وبعد التدريب على القفز الحر والنزول على الأهداف السكنية وتطهيرها بعد كدة بيرجعو للتدريبات تحت الميه بما فيها تلغيم الأهداف البحرية بأكثر من طريقة.

وبتخلص فترة الجحيم في بحيرة قارون وجزء ورا السد العالي والجزء الثالث في الفيوم والجزء دا بيتعلم المتدرب فيه النوم والعيش جوة البرك والسباحة في البرك والهجوم والانسحاب من البرك المائية، وبتتميز البرك دي برضو بنسبة ملوحة عالية جدا، وبعدين مرحلة التدريب على الإقامة 24 ساعة نهار وليل في البركة في وضع استعداد ووضع هجوم، و بيحذر المتدربين من التبول لأن البرك دي طبقا للعسكريين فيها جراثيم بتسبح في مجرى البول وبتقضي على الشخص في ربع ساعة.
وفي النهاية بينتهي أسبوع الجحيم وبتتم التهيئة للجزء الأخير وفيه التدريب الفعلي والحقيقي على العمليات الخاصة في البحر والجو والبر.

بتخلص فرقة القوات الخاصة مع التركيز على بعض التدريبات الخفيفة، الملاحة الجوية والملاحة البحرية وطوابير السير الطويلة من أنشاص لحد البحر الأحمر رايح جاي وبعدين المرواح مرة تانية.

أهم العمليات اللي عملتها قوات الصاعقة ضد الإسرائيليين هي وكانت في شهر يناير 1970. وشدوان عبارة عن جزيرة صخرية معزولة مساحتها تقريباً 70 كيلو متر ومكانها قريِّب من مدخل خليج السويس وخليج العقبة بالبحر الأحمر، وعليها فنار لإرشاد السفن وبعدها عن الغردقة 35 كيلو متر وعن السويس 325 كيلو متر، وبتأمنها سرية من الصاعقة المصرية، ورادار بحري.

بدأت القوات الإسرائيلية بهجوم ضخم على الجزيرة ليلة الخميس 21/22 يناير منها الإبرار الجوي والبحري والقصف الجوي اللي استمر لساعات على الجزيرة وضد بعض مواني البحر الأحمر اللي متوقًّع أنها تقدم المعونة لقواتنا, واستمر الخناق لمدة 6 ساعات كاملة بين كتيبة المظلات الإسرائيلية وسرية الصاعقة المصرية.

وقدر الإسرائيليين بقواتهم الجوية من إصابة قارب من القوارب المصرية في الجزيرة واعترف الإسرائيليين بوقوع 150 من جنودهم بين قتلى ومصابين وبرضو أكد المصريين أن خسائر الإسرائيليين كانت أكبر من اللي اعلنوا عنها.

وقالت وكالات الأنباء وقتها أن من بين القتلى الإسرائيليين ظابطين هما الملازم إسحاق كوهين (24 عام)، والملازم إسرائيل بارليف، وقالت وكالات الأنباء وقتها أن بقية أسماء القتلى متعرفتش.

وفي الساعة تمانية وربع الصبح في 23 يناير صدر بيان عسكري مصري أتذاع فيه:
"العدو بدأ في الساعة خمسة الصبح هجوم جوي مركزي على جزيرة شدوان. واتصدت وسائل دفاعنا الجوي لطياراته ووقَّعت طيارة شافوا قائدها بيهبط بالمظلة في البحر والاشتباك لسة مكمل لغايت ساعة صدور البيان دة".

واستخدم  الإسرائيليين قواتهم الجوية المتكونة من طيارات  و  من صناعة أمريكية للهجوم على القوارب المصرية اللي كانت بتتصدى له في المنطقة وأتصاب واحد منها إلا أن وسائل الدفاع الجوي المصري وقعِّتله طيارة تانية،و القوات المصرية سببت للقوات الإسرائيلية خساير جسيمة في الأفراد متقلش عن ثلاثين بين قتيل وجريح (على حسب المصادر العسكرية المصرية) وقدرت وسايل الدفاع الجوي المصرية من اسقاط طيارتين للإسرائيليين واحدة منهم نوعها  والتانية نوعها .

وبعد خناق عنيف فضل حوالي 36 ساعة كاملة نفذته قوة مصرية صغيرة اضطرت القوات الإسرائيلية اللي تعتبر كتيبة كاملة من المظليين انها تنسحب من الأجزاء اللي احتلتها في الجزيرة.

وكان الإسرائيليين أعلنوا بالليل ليلة الخناق الأولى أن قواتهم "مش شايفة مقاومة على الجزيرة" إلا أنهم رجعوا واعترفوا في الساعة تلاته بعد ظهر في اليوم التاني أن الخناق لسة مكمل على الجزيرة.

وفي اليوم التاني للخناق (الجمعة) اشتركت القوات الجوية في المعركة وقصفت الاماكن اللي الإسرائيليون يقدروا ينزوا عليها في شدوان وحدفت فوقها 10 أطنان من المتفجرات في الوقت اللي القوات البحرية بعتت تعزيز للقوة المصرية على الجزيرة.

وقال رئيس الأركان الإسرائيلي حاييم بارليف، أن الجنود المصريين قدرو يتصدو بقوة للقوات الإسرائيلية ويقاتلو بدقة شبر شبر علشان يحافظو على الجزيرة بأي ثمن.




</doc>