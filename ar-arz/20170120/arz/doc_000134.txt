<doc id="8682" title="اسيا الصغرى" url="https://arz.wikipedia.org/wiki?curid=8682">
اسيا الصغرى

اسيا الصغرى Asia Minor - بتتسمى كمان " الأناضول " Anatolia - شبه جزيره فى أقصى غرب قارة اسيا ، بيحدها البحر الاسود من الشرق و البحر المتوسط من الجنوب و بحر ايجه من الغرب . بحر مرمره و مضايق البسفور و الدرنيل بيوصلوا البحر الاسود ببحر ايجه. اسيا الصغرى بتحتلها هضبة الاناضول و هى هضبه عاليه حواليها جبال منها جبال طوروس فى الجنوب.

اسيا الصغرى كانت ملتقى الحضارات القديمه لان انهار دجله و الفرات بيربطوها بـ بلاد بين النهرين و سواحلها بتربطها باليونان. بعد تدهور الحيثيين ظهرت مستعمرات يونانيه على سواحلها و بكده اتصل اليونانيين بـ ليديا و فريجيا و طرواده. لما غزا الفرس اسيا الصغرى قامت الحروب اللى اتعرفت باسم الحروب الفارسيه. اسكندر الاكبر قدر يدمج اسيا الصغرى فى امبراطوريته لكن بعد ما مات اتقسمت على ولايات صغيره و كان جزء من ساحلها الجنوبى ضمن الامبراطوريه البطلميه المصريه ، لغاية ما وحدوها من تانى. فى العصور الوسطى قامت عليها ممالك زى سلطنة السلاجقه و مملكة كيليكيا ( أرمينيه الصغرى ). فى زمن البيزنطيين فضلت هدف لهجمات عسكريه بطريقه مستمره لغاية ما استولى عليها الاتراك العثمانليه ما بين القرنين 13 و 15. المؤرخين العرب سموا سكان اسيا الصغرى " روم " سواء البيزنطيين او الأتراك العثمانيه.



</doc>