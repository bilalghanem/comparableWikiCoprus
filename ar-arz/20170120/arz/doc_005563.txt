<doc id="17499" title="بوهيموند الساتت" url="https://arz.wikipedia.org/wiki?curid=17499">
بوهيموند الساتت

بوهيموند الساتت امير انطاكيا و كونت طرابلس Bohemond VI of antioch and Count of Tripoli ( اتولد 1252 - اتوفى 1275 ) ، ابن بوهيموند الخامس و لوسيانا دى سيجنى Lucienne di Segni. خلف ابوه فى حكم انطاكيا و طرابلس بعد وفاته سنة 1252 ، بعد ما انتزعها من امه رغم صغر سنه وقتها بمساعدة الملك الصليبى لويس التاسع Louis IX ، و بمساعدة لويس اتجوز سيبيل Sibyl بنت هيتوم الاول Het'um I ملك كيليكيا ( ارمنيا الصغرى ) و بالجوازه دى انتهى الصراع اللى كان داير ما بين الدولتين الجارتين.

مع هيتوم اتحالف بوهيموند مع المغول و فى المقابل استرد مينا اللاذقيه اللى كانت ضاعت من عيلته من سنة 1188. المغول طلبو منه السماح للبطريرك اليونانى يوثيموس Euthymios بالقعاد فى انطاكيا فلما سمح له حرمه بابا الكاتوليك من الكنيسه الكاتوليكيه.

بعد انتصار مصر على المغول فى معركة عين جالوت سنة 1260 اراضى بوهيموند بقت مهدده بالانتقام بسبب تحالفه مع المغول و مساعدته العسكريه ليهم. و ده اللى حصل فى سنة 1266 لما الجيش المصرى بقيادة الامير قلاوون اقتحم كونتية طرابلس فى عهد السلطان الظاهر بيبرس و دمرها و قسمها نصين. و فى سنة 1268 ، هاجم الظاهر بيبرس انطاكيا و دمرها على اللى فيها و استولى على معظمها ، لكن بوهيموند كان وقتها فى طرابلس فنجى لكن الظاهر بيبرس بعت له جواب قاله فيه ان حظه طلع حلو ، و حكاله عن اللى عمله فى مملكته فى جواب طويل جه فيه :
و ختم كلامه بقوله : 
فى سنة 1270 حصن الاكراد القوى اللى كان تابع لفرسان الاسبتاريه وقع هو كمان فى ايد بيبرس لكن بوهيموند قدر يتوصل لهدنه مع بيبرس مدتها عشر سنين.

اتوفى بوهيموند سنة 1275 و خلفه ابنه بوهيموند السابع على حكم اللى فضل من المملكه.




</doc>