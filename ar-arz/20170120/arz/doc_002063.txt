<doc id="23751" title="قبرص الشماليه" url="https://arz.wikipedia.org/wiki?curid=23751">
قبرص الشماليه

جمهورية شمال قبرص التركيه (‏ Kuzey Kıbrıs Türk Cumhuriyeti) هى بحكم الامر الواقع دولة موجوده فى الجزء الشمالى من جزيرة قبرص مساحتها 3335 كم مربع و عدد السكان حوالى 285,356 و عاصمتها نكوسيا.
الموضوع ابتدى فى سنة 1974 لما التوتر و العنف اللى كان بين القبارصة اليونانيين و القبارصة الاتراك زاد جامد و اللى زود الموضوع اكتر لما حاول القبارصه اليونانيين يعملوا انقلاب و يضموا الجزيرة لليونان , تركيا رفضت الموضوع دا و ردت بانها غزت الجزيرة و احتلت التلت الشمالى منها. و فى 15 نوفمبر 1983 اتعلنت جمهورية شمال قبرص التركيه بس محدش اعترف بالدولة غير تركيا بس.العلاقات الخارجيه بتاعة قبرص الشماليه كلها بتمشيها تركيا و اقتصاد قبرص الشماليه معتمد اعتماد كبير على الاقتصاد التركى و بيستخدموا الليرة التركى كعملة رسمية للبلد.العلاقات بين قبرص الشمالية و جمهورية قبرص من اول اعلان جمهورية قبرص الشماليه مش كويسه و فشلت كل المحاولات الدوليه عشان يوحدوا الجزيرة تانى, بس من الرغم من كدا العلاقات دلوقتى ابتدت تتحسن شوية و قررت جمهورية قبرص و قبرص الشماليه انهم يفتحوا 3 معابر على خط الهدنه اللى بيفصل بينهم و دلوقتى فى مباحثات علشان الجزيرة ترجع تتوحد تاني و خصوصا بعد الجزء اليونانى منها انضم للاتحاد الاوروبي.




</doc>