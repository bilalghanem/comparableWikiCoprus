<doc id="10247" title="جون لويس بوركهات" url="https://arz.wikipedia.org/wiki?curid=10247">
جون لويس بوركهات

جون لويس بوركهات ( لوزان ، سويسرا ، 1784 - القاهرة ، مصر ، 1817 ) ، مستكشف و مستشرق سويسرى. اتولد فى لوزان و اتعلم فى كذا جامعه فى اوروبا. عمل رحلات استكشاف فى افريقيا لحساب الجمعيه الافريقيه فى لندن ، و كان اول اوروبى يزور اثار البتراء و من هناك مشى فى طريق الحج لغاية القاهره سنة 1812 ، و هو لابس هدوم تاجر مسلم و مسمى نفسه ابراهيم بن عبد الله. عمل رحلتين للنوبه و وصل لـ دنقله و عطبره ، و بعدين لـ سواكن و عدى البحر الاحمر على جده فى الجزيره العربيه و هناك عمل رحله خطره فى بلاد العرب ( 1814 - 1815 ) و زار مكه و المدينه. عمل كمان رحله لـ سينا و خليج العقبه ( 1816 ).اتوفى فى القاهره سنة 1817 و اتدفن فيها. من مؤلفاته " رحلات فى بلاد النوبه و السودان " ( 1819 ) ، و " رحلات فى سوريا و البلاد المقدسه " ( 1822 ) ، و " رحلات فى بلاد العرب " ( 1829 ).


</doc>