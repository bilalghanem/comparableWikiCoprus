<doc id="9436" title="رامى لكح" url="https://arz.wikipedia.org/wiki?curid=9436">
رامى لكح

ريمون لكح المشهور بـ رامى لكح (1963) راجل اعمال مصرى-فرنساوى شاطر كان عنده مشاريع كبيره فى مصر فى المقاولات و الاجهزه الطبيه و الطيران و السياحه و الفنادق. فى نوفمبر سنة 2000 دخل البرلمان و بقى عضو مجلس الشعب المصرى بس دا سبب جدل كبير على صفحات الجرابد بسبب انه مذدوج الجنسيه.رامى استلف فلوس كتير من البنوك المصريه قبل ما يدخل مجلس الشعب و فجأه اتوقف عن سداد ديونه اللى وصلت لحوالى 1.4 بيليون جنيه مصرى و سافر لفرنسا فى سبتمبر 2001 و اشترى هناك جورنال اسمه فرانس سوار.
رامى اتخرج من كلية التجاره من جامعة ليون فى فرنسا سنة 1985 و رجع بعدها لمصر عشان يدير تجارة ابوه اللى مات فى نفس السنه و شويه شويه انوسع لكح فى الاعمال بتاعته بمساعدة القروض اللى خدها من كذا بنك فى مصر و اسس شركه ضخمه اسمها لكح جروب فى التسعينات و فى سنة 2000 اترشح و فاز بعضوية مجلس الشعب بس اتسحبت منه فى 2001 لانه معاه جنسيتين فرنساويه و مصريه.

اختير لكح رئيس لحزب الإصلاح والتنمية – مصرنا (تحت التاسيس) فى الفترة الإنتقالية ومدتها سنتين



</doc>