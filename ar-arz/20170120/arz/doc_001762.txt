<doc id="13061" title="حرب الخليج الاولانيه" url="https://arz.wikipedia.org/wiki?curid=13061">
حرب الخليج الاولانيه

حرب الخليج الاولى هى حرب العراق و ايران. الحرب كانت بين العراق و ايران,و كان صدام حسين يسميها قادسية صدام وايران كانت تسميها حرب الدفاع المقدس (بالفارسى جنگ دفاع مقدس) و بدات من سبتمبر 1980 الى اغسطس 1988.
من الحروب اللتي خلفت جدال كبير , لان ادارة الرئيس صدام فى ذالك الوقت استخدمت اسلوب پراجماتى فى تناولها لموضوع الحرب سواء فى داخل العراق او فى خارج العراق.

تولى صدام حسين الحكم فى العراق فى 1979, فى فتره كانت العراق بها من الدول المهمه و المؤثره بشكل كبير فى منطقة الخليج و هذا بسبب القوة الاقتصاديه للعراق حينها بسبب الارتفاع الكبير لاسعار البترول,وبالذات ارتفاع البترول وقت حرب 73 و االتي رفعت اسعار البترول جدا وقتها واللى كان من نتيجته ان حصلت طفرات اقتصاديه جامده جدا للدول اللى بتنتج بترول و منها العراق طبعا و اللى كان من نتيجته ان العراق بقت قوه اقتصاديه مهمه و اللى خلى انها تبقى قوه عسكريه مهمه فى منطقة الخليج, وكان من نتيجة وضع العراق الاقتصادى و العسكرى (و اللى هوا مبنى اساسا على وضعها الاقتصادى) انه خلى العراق دوله بتتطور .

فى سنة 79 إتخلع شاه ايران عن طريق انقلاب حصل فى ايران على حكم الشاه, (الحرب العراقيه-الايرانيه ).‏

بدات الحرب بعد وصول صدام حسين للحكم سنة 1979, و من ضمن اسباب بداية الحرب.
-ده غير انه طول ما الدول فى حالة حرب ده بيوظف كل امكانيات و موارد الدوله لمصلحة الحرب ( اقتصاد حرب ) و ده بيزود جدا سيطرة الديكتاتور على الدوله سواء امنيا او اقتصاديا و الديكتاتور , و حالة الحرب ( سواء حرب فعليه و تهديد بحرب ) هيا الظروف الطبيعيه اللى بتعيشها الدول فى الانظمه الشيوعيه او المواليه ليها فلازم يكون فيه حاله من العداء مع دوله او اكتر من جيرانها من الدول ( عدو واحد على الاقل ) لان ده بيمكن الانظمه الديكتاتوريه من السيطره بقوه على الاداره بحجة مواجهة الخطر و هوا عدو الدوله الخارجى, و ده كان واضح جدا فى نموزج الاتحاد السوفييتى اللى كان فى حالة حرب موجوده مع دوله من دول الحدود معاه كان اخرها افغانستان ( الاتحاد السوفييتى نفسه كان بتكون من خمستاشر دوله معظمها دخلت الاتحاد عن طريق حروب و دول كتير فى الشرق الاوسط بتعتمد الادارات الديكتاتوريه فيها على افتعال اى حرب ( و ان ماحصلش اى اشتباك )عشان تهيا حاله معينه من الخطر و بسببه مايكونش فيه اى مشاكل فى تطبيق اى قرارات او احكام استثنائيه لان مصلحة الوطن طبعا فوق اى اعتبار تانى , و ده السبب فى ان النوعيات دى من الادارات بتتسمى الدول البوليسيه و ده لان العقل الامنى مش الساسى تقريبا هوا اللى بيحكم , و الديكتاتور مش عايز اكتر من كده .لانه بيضمن ان مش هيكون فيه اى معارضه لان عن طريق البروباجاندا الاعلاميه بيحط اولوية للخطر سواء الخارجى او الداخلى ( الخونه و العملا ) فطبعا بيكون اختيار الشعب هوا المصلحه الوطنيه فالمعادله دى كسبانه جدا فى الانظمه الشموليه و عشان كده كل الانظمه الشموليه بدون استثناء اعتمدت على فكرة العدو ( خطر خارجى ) و الخونه و العملا ( خطر داخلى ) .
-فى كتير من الاحيان لما كانت النظم الشموليه مابيكونش عندها اى سبب للحرب مع جيرانها ( سواء اسباب ايديولوجيه او حدوديه ) فكان الحاكم بيعمل اى سبب لازمه حتى لو عن طريق شتيمة حكام الدول اللى جمبه و الامثله حصلت كتير فى الدول الشموليه و منها دول فى الشرق الاوسط .
-ان ايران بعد لما حصل فيها انقلاب على الشاه , و اعلنت الجمهوريه الاسلاميه كانت فى الوقت ده دوله ضعيفه , لان معظم قيادات الجيش ايام الشاه اتحاكمو و فيه منهم اللى اتعدمو و اللى اتسرحو و عموما الجيش الايرانى وقتها كان ضعيف لان كان الاعتماد الاساسى ( و لسه لحد دلوقتى ) الاعتماد المهم على الحرس الثورى , فايران انسب دوله ممكن يسطر عليها صدام حسين و خصوصا ان الاقتصاد العراقى كان فى الوقت ده قوى بسبب زيادة اسعار البترول .
-ان ايران بعد لما حصل فيها انقلاب على الشاه , و اعلنت الجمهوريه الاسلاميه كانت فى الوقت ده دوله ضعيفه , لان معظم قيادات الجيش ايام الشاه اتحاكمو و فيه منهم اللى اتعدمو و اللى اتسرحو و عموما الجيش الايرانى وقتها كان ضعيف لان كان الاعتماد الاساسى ( و لسه لحد دلوقتى ) الاعتماد المهم على الحرس الثورى , فايران انسب دوله ممكن يسطر عليها صدام حسين و خصوصا ان الاقتصاد العراقى كان فى الوقت ده قوى بسبب زيادة اسعار البترول .

بدايات الحرب مع ايران كانت فى لما اعلنت ادارة صدام حسين عن محاوله لاغتيال طارق عزيز فى جنوب العراق , صدام حسين وقتها رمى اللوم على 
العملا الايرانيينفى تصريحاته , فردت ايران بانها نزلت مستولى التعامل الديبلوماسى مع العراق لدرجة قائم باعمال فى مارس 80 بدل سفير و سحبت السفير , و طلبت من العراق انها هيا كمان تعمل كده .
-بعدها اتهم صدام ايران انها ورا تفجيرات بتحصل فى العراق و بعدين دخلت قواته ايران يوم 22سبتمبر سنة 80 لما دخلت قوات من الجيش العراقى لمناطق ايرانيه على الحدود مع العراق ,كان صدام فاكر انه دخوله لايران و سيطرته على اكبر مساحة نفوذ ممكنه سهل لان ايران كانت وقتها ضعيفه لان نظام الحكم فيها بعد الشاه خلى الدوله ضعيفه لان معظم الجيش و القيادات العسكريه المهمه ايام الشاه اتحاكمو واتعدمو او اتبعدو عن الجيش , و فعلاً كانت بدايات الحرب سهله مع صدام و الجنود العراقيين دخلو كتير فى الاراضى الايرانيه الا انه لمابدا الايرانيين يتطوعو لدفاع عن ايران باعداد كبيره عشان يواجهو قوات صدام و بمقاومتهم الشديده قدرو يرجعو تانى تقريبا كل الاراضى اللى العراقيين سيطرو عليها على يونيو 82 .
و عموما صدام فى حربه كان مدعوم من كل دول الخليج نتيجه للسياسه البراجماتيه الغريبه اللى اتبعها مع دول الخليج و اللى لو إتجمعت هيطلع فيه تعارض مصالح اساسا بين دول الخليج نفسها و اللى كانت بتدعم صدام فى حربه, الا ان اكبر دعم لصدام خلال الحرب كان من الكويت و السعوديه و الامارات.

حصل دعم اجنبى كبير من دول كتير خلال حرب العراق و ايران سواء على المستوى التكنولوجى او المخابراتى .
و من الملاحظات الغريبه اللى حصلت خلال حرب الخليج الاولانيه ان امريكا و روسيا ( الاتحاد السوفييتى وقتها ) كل واحده فيهم ساعدت العراق و ايران , و ده لاكتر من سبب .

حصلت فى يناير 86 بان ادارة الرئيس ريجان اتورطت فى بيع اسلحه لايران و بالفلوس بتاعة الصفقه ساعدت ميليشيات كونترا فى نيكاراجوا و بكده تكون انتهكت كل قرارات الكونجرس اللى بتمنع التدخل فى شئون نيكاراجوا .

فى خلال الحرب ضربت القوات العراقيه سفن نقل البترول الايرانيه عشان تجبر ايران على الهزيمه او الاستسلام فردت ايران بضرب سفن البترول العراقيه و فضلت مهاجمة سفن الشحن التجاريه يعملوها الاتنين لدرجة ان ايران بدات كمان تضرب سفن البترول الكويتيه و ده لان الكويت كانت بتساعد العراق فى حرها ضد ايران . 

لان الحرب بين العراق و ايران استمرت سنين طويله ماقدرتش اى دوله فيهم انها تنهى الحرب لمصلحتها و الدولتين مات منهم كتير من الجيش و صرفت الدولتين كتير جدا فى الحرب فده خلى الحرب تتحول على المدنيين فبدات العراق تضرب فى المدن الايرانيه (ضربت ادارة صدام المدن الايرانيه بصواريخ Scud) و ردت ايران بضرب المدن العراقيه و كانت فتره من اسوا فترات الحرب اللى مات فيها كتير من المدنيين.

بيتقال ان فى خلال الحرب استعملت العراق و ايران الاسلحه الكيماويه , و الاسلحه الكيماويه ممنوعه فى الحروب لانها من اسلحة الدمار الشامل اللى ممنوع استخدامها فى الحروب و استخداها بيكون جريمة حرب , الا ان العراق بيتقال انها استعملت اسلحة الدمار الشامل فى حربها مع ايران , و اتقال انها استعملته مع المواطنين الاكراد الموجودين فى شمال العراق , و ان ن الاسلحه الكيماويه اللى استعملتها ادارة صدام حسين غاز الخردل .


الحرب بين العراق و ايران انتهكت فيها قوانين الحرب الدوليه , زى ما حصل عن طريق استخدام الموجات البشريه بانهم فى ايران بسبب نقص الامكانيات اللى بيقدرو يدورو بيها على الالغام فكانو بيتعاملو مع الالغام عن طريق قوات الباسدران و الباسيج و اللى كان بيروج ليها رجال الدين فى ايران و اللى بيتقال انهم كانو بيستخدمو فيها اطفال .

استمرت الحرب من سنة 80 لسنة 88 و انسحبت قوات صدام من غير اى تغيير فى الحدود -بعد كل الخساير فى الحرب سواء عدد اللى ماتو ( وصل عدد اللى ماتو فى ايران لوحدها 1500000 ) غير الخساير اللى حصلت فى الحرب اللى وصلت لمليارات ( ديون العراق للكويت لوحدها بسبب حربها مع ايران 14000000000 دولار و اللى كانت سبب غزو العراق للكويت بعد كدا -وصلت بعدين ل60000000000 بعد حربه مع الكويت -حسب تقديرات البنك الدولى ) , و بعدها بسنتين و فى سنة 90 و بعد حرب الخليج التانيه اعترفت الاداره فى العراق باتفاقية الجزاير اللى بينها و بين ايران , واعترف صدام حسين بحقوق ايران على الجزء الشرقى لشط العرب .
 مطلوب مصادر و ارقام صفحات يعيش صدام اللى كاتب الموضوع نهفة


</doc>