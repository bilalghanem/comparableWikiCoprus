<doc id="19233" title="يساريه" url="https://arz.wikipedia.org/wiki?curid=19233">
يساريه

اليساريه مصطلح سياسى بيعبر عن تيار فكرى و سياسى بيبتدى من الليبراليه بفروعها المختلفه خصوصا الليبراليه اشتراكيه و منها للاشتراكيه بفروعها المختلفه زى الاشتراكيه ديموقراطيه و توصل للتيارات اللى بتتسمى اقصى اليسار زى الشيوعيه و الاناركيه, . اصل الموضوع بدا مع الثوره الفرنسيه وقتها كان فى البرلمان الفرنسى رجال الدين و النبلا الارستقراطيين كانوا بيعدوا على يمين الملك لويس الستاشر و النواب الليبراليين اللى بيمثلوا الشعب و اللى بيدفعوا عن حقوقه بيقعدوا على الشمال (اليسار), وقتها حصل اضرابات و مطالبات من النواب الليبراليين اللى اعلنوا انهم الممثلين الحقيقيين للشعب و انهم الاعضاء اللى الشعب انتخبهم و قتها بدئت الاحداث اللى اتعرفت باسم الثوره الفرنسيه.مصطلح اليساريه اتغير كتير من اول ما ظهر فى فرنسا عشان يوصف التيار المعارض لالاريستقراطيه و تدخل رجال الدين فى السياسه و تحكمهم فى الناس, دلوقتى مفيش تعريف الكل متفق عليه يوضح مين اللى بيتوصف باليسارى او اليمينى, بس بيتوصف بيه دلوقتى الليبراللين بمدارسها الكتيره و الاشتراكيين و ممكن الشيوعيين و الاناركيه بس ساعات اليساريين بيرفضوا ضم الشيوعيين ليهم عشان نظامهم الشمولى و تحكمهم فى كل حاجه و للاناركيين عشان شايفينهم فوضاويين.



</doc>