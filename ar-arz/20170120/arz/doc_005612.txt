<doc id="23050" title="حازم محمد امام" url="https://arz.wikipedia.org/wiki?curid=23050">
حازم محمد امام

حازم محمد عبد الحميد امام (حازم الطاير) كان بيلعب فى نادي الزمالك للشباب او ناشئين و دلوقتي نادي الزمالك الفريق الاول. تبدأ قصتة ان محمود سعد صعده للفريق الاول فى الدوري المصري موسم 2009-2010 لما نتائج الفريق الاول لنادي الزمالك كان وحشه و كان الزمالك وصل لمراكز وحشه فى الدوري مينفعش يكون فيها عشان تاريخ النادي العريق و هو واحد من اقطاب الدوري المصري الممتاز لكرة القدم فى تاريخه من بداية النادي سنة 1911 فمدير الفني لنادي الزمالك ميشيل دي كاستال ملاقاش حل الا انه يستعين بأبناء النادي من الفريق الشباب اللى بيقوده محمود سعد فجرب شوية شباب فى الماتشات الرسمية للفريق فى الدوري العام و ده يعتبر مجازفه خطيره ولكن كان لازم من انه يجازف عشان النتائج كانت وحشه من ماتش للتاني، ومن الشباب اللى جربهم.

كابتين مدحت شلبي لقبه و عطاله لقب وقت ما كان بيعلق (حازم الطاير).


وكان حازم محمد امام زي ما بيسموه بعض الناس باللاعب المعتزل فى الزمالك حازم إمام و ظهر حازم امام بمستوى كويس لفت نظر كل الناس فى ماتش النادي الاهلي ب 3 ماتشات و كانو بيتوقعو منهانه يتألق و مخيبش امالهم و ظهر اللاعب بمستوى ممتاز اوي و اتفوق على اللاعب جيلبرتو ظهير ايسر النادي الاهلي و جاتله اكتر من فرصه و كان هيسجل بس سوء الحظ و الحظ محالفهوش و بعض الجماهير طالبت انه يلبس فانلة حازم امام الكبير رقم 14 اللى كان بيلبسها حازم امام الكبير و هو دلوقتي بيلبس فانله رقم 18.

إختار الكابتن حسن شحاته حازم إمام عشان ينضم لمنتخب مصر قبل بطولة الأمم الافريقية 2010، و لعب اول ماتش ودي دولي قدام منتخب مالاوي اللى اتلعبت بالقاهرة يوم 29 ديسمبر 2009 و خلصت بالتعادل 1-1 و بس حسن شحاته استبعده من قايمة الـ23 لاعب اللى انضمو لمنتخب مصر لكرة القدم قي كاس افريقيا 2010 اللى اتعمل فى انجولا.


</doc>