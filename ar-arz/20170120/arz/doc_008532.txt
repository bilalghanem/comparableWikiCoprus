<doc id="13169" title="صدام حسين" url="https://arz.wikipedia.org/wiki?curid=13169">
صدام حسين

صدام حسين المجيد التكريتى (العوجه، تكريت، محافظة صلاح الدين،العراق، 28 ابريل 1937 - أُعدم شنقاً فى بغداد، 31 ديسمبر 2006 ) رئيس عراقي . مات ابوه قبل ولادته بخمس اشهر و اتربى مع خاله خير الله طلفاح .

سنة 1976 تَرقى صدام لرتبة لوا , و بسرعه بقى اهم واحد فى النظام, و مع الوقت ابتدت سيطرته تزيد على حزب البعث و الحكومه.وكان ذو قوه وشجاعة كبيره

كان صدام نايب الرئيس العراقى احمد حسن البكر, فى سنة 1979 كان فيه مشروع لوحده بين العراق و سوريا و فى الوقت ده كان رئيس العراق احمد حسن البكر, و رئيس سوريا "حافظ الاسد" و كان مشروع الوحده هيكون فيه الدولتين هوا الرئيس العراقى و هيكون الرئيس السورى النايب بتاعه فالوضع ده هيخلى صدام برا الحكم, فاستولى صدام على الحكم قبل الوحده بشهور و اعلنت الاداره فى العراق استقالة الرئيس احمد حسن البكر, و بقى صدام هوا الرئيس الرسمى و الفعلى للعراق بعد ما كان الرئيس الفعلى بس بشكل مش رسمى قبل الانقلاب اللى عمله على الرئيس احمد حسن البكر.
مسك صدام الحكم فى العراق بشكل رسمى يوم 16 يوليو 1979, وفى يوم 22 يوليو عمل اجتماع مع و جمع فيه اعضاء و قيادات حزب البعث و ادى اوامر بتصوير الاجتماع و خلال الاجتماع قرا اسامى مجموعه من قيادات البعث اللى اتوقع انهم ممكن يعارضوه فى المستقبل و وصفهم بالخيانه واتاخدو واحد ورا التانى برا القاعه و اتضربوا بالرصاص جمب قاعة الاجتماع.

بالرغم من ان حزب البعث يسارى الا ان علاقته بالاتحاد السوفيتى ماكانتسش كويسه بسبب الاعدام الجماعى للشيوعيين اللى عملته ادارة العراق سنة 78, و كانت علاقته بالغرب قويه لحد سنة 1990 وقت لما هاجم الكويت و احتلها (شوف حرب الخليج التانيه).
مسك صدام الحكم سنة 79. 
حاول صدام حسين انه يلعب دور اقليمى فعمل حمله قويه ضد الاداره المصريه بسبب اتفاقية كامب ديفيد اللى وقعتها مصر مع اسرائيل و المعروفه باتفاقية السلام كان الهدف الاساسى من الحمله طرد مصر من جامعة الدول العربيه لان خروج مصر من هيتسبب فى فراغ ممكن العراق تكون مترشحه بقوه انها تكون لها دور اكبر فى جامعة الدول العربيه و فى دول المنطقه اللى حوالين العراق منطقه الجامعه.
فى سنة 80 حارب ايران لانه كان عاوز يسيطر على شط العرب بالرغم من الاتفاقيه اللى وقعها هوا بنفسه وقت لما كان نايب للرئيس العراقى وهيا اتفاقية الجزائر اللى بتعتبر شط العرب منطقه حدوديه بين العراق و ايران و ان مش من حق اى حد فيهم السيطره على منطقة شط العرب و دخلت قوات من الجيش العراقى لايران لمسافات كبيره جوا الدوله الايرانيه الا ان ايران قدرت بعد فتره قليله انها ترجع تانى ارضها اللى استولى عليها صدام حسين, و استمرت حرب العراق مع ايران تمن سنين و بتعتبر من اطول الحروب اللى حصلت فى القرن العشرين وانتهت حرب الخليج الاولانيه سنة 88, و بعد حرب الخليج التانيه و دخول صدام للكويت اعترف صدام حسين باتفاقية الجزاير اللى كان رافض يعترف بيها وبسبب رفضه للاعتراف بيها حارب ايران و استمرت الحرب من سنة 80 لسنة 88 مات فيها ملايين من الطرفين (مدنيين و عسكريين).

فى سنة 1990 حارب صدام الكويت,
العراق وقت حربها مع ايران كتير من دول الخليج ساعدوه فى حربه مع ايران من اكتر الدول اللى ساعدنته فى الحرب الكويت و السعوديه.
وصلت ديون العراق للكويت للمليارات (بيقدرها البنك الدولى بستين مليار دولار), (الا ان احصائيات منظمة الاوبك بتبين ان فيه عشر دول ما التزمتش بحصتها منهم العراق.
بدا التوتر فى الموقف يزيد جدا من ناحيةالعراق.
إبتدا يطالب دول الخليج بانها تتفاوض معاه من تانى فى مسالة الديون اللى على العراق من ايام حربه مع ايران و طالبهم انهم يلغو الديون اللى على العراق و طالب صدام دول الخليج بمبلغ عشره مليار دولار نتيجه للى سماه بان كان فى حربه مع ايران كان بيدافع عن البوابه الشرقيه للخليج (مع ان اسباب حربه مع ايران معروفه من وقت مابدا يحاربها).
فضل صدام يزود حملاته على الكويت و اتهمها بانها بتنقب عن البترول فى حقل الرميله بدون تصريح من العراق (حقل الرميله فى منطقه حدوديه مشتركه بين العراق و الكويت و اسمه فى الكويت حقل الرتقه).
وزاد تازيم الموقف جدا من ناحية صدام بشكل ياكد انه عايز يعمل ازمه مع الكويت لحد لما احتل الكويت بالفعل فى 2 اغسطس 1990.
بعد دخول قوات صدام حسين للكويت دعت الكويت و امريكا مجلس الامن انه يجتمع اجتماع عاجل و اجتمع و ادان احتلال الكويت طالب صدام بالانسحاب و خد القرار رقم 660.
يوم 3 اغسطس اجتمعت جامعة الدول العربيه لنفس السبب.

يوم 6 اغسطس اجتمع مجلس الامن تانى و قرر عقوبات اقتصاديه على العراق. 
صدام حاول من خلال البروباجاندا الاعلاميه يجيب اسباب وطنيه لاحتلال الكويت مش اسباب اقتصاديه اللى هيا سبب احتلال الكويت اساسا و ده خلال ان الكويت جزء من العراق و ان الاستعمار (الامبيرياليه كان بيتم استخدامها فى كتير من الدكتاتوريات فى الشرق الاوسط لتمرير قرارات معينه على الشعوب).
غير كده و مع تطور الازمه حاول صدام انه يجيب علاقه بين احتلاله الكويت و بين ان ده خطوه لحرب اسرائيل و ده من خلال انه باحتلال الكويت و توحيد الدول هيساعد على تكوين حيش قوى (خصوصا مع الاقتصاد القوى للكويت) عشان مواجهة اسرائيل (و من المفارقات العجيبه و الغريبه ان ايران برضه -من بعد لما حصل الانقلاب على الشاه و قامت فيها الجمهوريه الاسلاميه بتركز البروباجاندا الاعلاميه ليها بشكل اساسى على انها عاوزه تحارب اسرائيل, وده بالرغم من ان حرب العراق مع ايران و اللى بتعتبر من اطول الحروب فى القرن العشرين).
بالرغم من الاستنكارات و المناشدات الدوليه لصدام انه ينسحب من الكويت الا انه رفض سحب قواته من الكويت ده غير تهديده بدخول دول تانيه و كان من اكتر الدول اللى خايفه من ان صدام يهاجمها السعوديه و عشان كده تمت اجراءات سريعه لتكوين قوى تحالف دولى لتحرير الكويت و مواجهة خطر صدام.
انقسمت اراء الدول فى جامعة الدول العربيه على قرار المشاركه فى الحرب على صدام حسين مابين دول موافقه على الحرب زى مصر و السعوديه و الامارات و الكويت و دول تحفظت زى الجزاير و تونس و دول رفضت القرار زى اليمن و ليبيا و سوريا.
لما الدول المتحالفه بدات تجهز للحرب حب صدام انه يجر اسرائيل للحرب و ده بان ضرب على اسرائيل صواريخ Scud ارض ارض وده ممكن يححق ليه مصالح,
بحيث ممكن يعمل انقسام فى التحالف -فلما الدول المتحالفه تلاقى اسرائيل دخلت التحالف فيه دول كتير هتغير موقفها من التحالف لانها هيخليها متحالفه مع اسرائيل و بالزات الدول اللى اعضاء فى جامعة الدول العربيه.
ان لو اسرائيل دخلت الحرب مع دول التحالف حتى بعيد عن دور الحكومات و قراراتها بالنسبه لموضوع التحالف ده هيخلى اسهم صدام تعلى جدا فى الشارع فى دول كتير من الشرق الاوسط و ده هيحرج جدا حكومات كتير من دول الخليج و دول الاعضاء فى جامعة الدول العربيه و ممكن تحصل فوضى فى كتير من الدول الاعضاء فى جامعة الدول العربيه لو بقت اسرائيل حزء من التحالف الدولى و ده مكن احسن حاجه ممكن تحصل بالنسبه لصدام لانها هتشتت الاهتمام بالحرب على العراق بسبب الصراعات اللى ممكن تحصل جوا الدول الاعضاء فى جامعة الدول العربيه فمش ممكن هتنضم للتحالف اذا كان هيسبب فوضى اكيده جواها, و اذا الدول الاعضاء فى جامعة الدول العربيه انسحبت من التحالف (بفرض دخول اسرائيل) فده هيخلى الحرب على العراق مستحيله لاسباب كتير زى.
ان الدول المتحالفه كانت عامله ليها قواعد عسكريه فى دول خليجيه قريبه من العراق -فلو الدول اعضاء الجامعه العربيه انسحبت هيخلى الهجوم على العراق من قواعد بعيده جدا على العراق فالوضع ده هيسمح بس بكام ضربه جويه او صاروخيه ضد شوية اهداف فى العراق انما لايمكن حرب بريه او اقتحام ضد العراق.
ان لو الدول الاعضاء فى جامعة الدول العربيه لو انسحبت من التحالف مش هيبقى فى التحالف غير امريكا و بريطانيا و الدول الاجنبيه و ده هيخلى حكومات الدول المتحالفه فى موقف محرج جدا قدام شعوبهم لانه هبين ان الدول المتحالفه داخله فى حرب بالوكاله (بالنيابه عن الدول المعنيه اصلا بالحرب -بقية دول الخليج -و ده معناه ان الدول الغربيه هتضحى بجنودها فى حرب الدول المعنيه بيها اصلا مادخلتهاش), و الوضع ده كان هيخلى دخول امريكا فى الحرب من شبه المستحيلات لان الاداره الامريكيه -ادارة الرئيس بوش الاب وقتها -عملت جهود كبيره جدا عشان الشعب الامريكى باهمية مواجهة صدام و تحرير الكويت و كان ده من خلال حملات كتير مولتها سفارة الكويت.
لكن محاولة صدام ان يجر اسرائيل للحرب فشلت لان اسرائيل مابلعتش الطعم و ماردتش على الصواريخ اللى ضرب بيها صدام اسرائيل ، لكن جيش صدام حسين اتدمر.

اتقبض عليه و هو مستخبى بعد الغزو الامريكى للعراق و اتقدم للمحاكه و اتحكم عليه بالاعدام فى 5 نوفمبر 2006 بتهمة عمل جرايم ضد الانسانيه و اتنفذ فيه الحكم فى بغداد يوم عيد الأضحى اللى وافق 31 ديسمبر 2006.


</doc>