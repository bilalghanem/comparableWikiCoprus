<doc id="6834" title="شبين الكوم" url="https://arz.wikipedia.org/wiki?curid=6834">
شبين الكوم

شبين الكوم، مدينة مصرية، عاصمة محافظة المنوفية، والمدينة عاصمة مركز شبين الكوم.
شبين الكوم ، مدينه فى مصر فى وسط الدلتا على بحر شبين و سط منطقه زراعيه غنيه و هى عاصمة محافظة المنوفيه. اسمها الاصلى " شبين السرى.

كانت شبين الكوم من قرى المنوفية في العصر المملوكي، واتعرفت وقتها باسم (شبين السري) وفضلت بالاسم دا لحد بداية العصر العثماني لمصر،كانت مساحتها في أواخر العصر امملوكي 3121 فدان.

وكانت شبين الكوم موجودة بين قرى المصيلحة التي جاورتها من الجنوب والشرق، وطنبدي ومنية خاقات (حي ميت خاقان دلوقتي) من الشمال، والماي اللي جاورتها من الغرب وقرية شنوان من الجنوب، وكانت قريبة من منوف من جنوبها، وبتوصل لها ترعة القرينين، وبتتفرع لفرعين، فرع اسمه (بحر شبين) اللي كان بيوصلها بمدينة أبيار (دلوقتي هي قرية بمركز كفر الزيات في محافظة الغربية).

و نزل نزل علماء الحملة الفرنسية شبين الكوم ووصفوها بقولهم: "قرية كبيرة على ترعة واسعة اسمها القرينين، على بعد فرسخين ونصف فرسخ من منوف".

وكان في شبين الكوم أخطاط ودروب بشكل ملحوظ عن المعتاد في القرى الأخرى، حتى نلاقي في الوثائق أخطاطاً زي (خط السوق الكبير)؛ وخط (قيسارية العطارين)، ودروب زي (درب الجزارين؛ و(درب البابل).

وكان في شبين الكوم أنشطة صناعية وتجارية، رغم اعتمادها على الزراعة أساساً في الوقت دة، فكان فيها معاصر للسيرجة وطواحين ومصابغ، زي ما كان فيها تجارة ملح النطرون.

وبقت شبين الكوم قاعدة خط من أخطاط المنوفية في بداية القرن الـ19، وبعدين بقت قاعدة المنوفية من سنة 1826 م في عهد محمد على باشا.


</doc>