<doc id="6419" title="اوزبيكيستان" url="https://arz.wikipedia.org/wiki?curid=6419">
اوزبيكيستان

جمهورية اوزبيكيستان (بالاوزبيكى:O‘zbekiston Respublikasi )بلد مالهاش سواحل فى من اسيا الوسطى كانت واحده من الجمهوريات اللى تبع الاتحاد السوفييتى السابق. ليها حدود مشتركه مع كازاخستان فى الغرب و الشمال ، و مع كيرجيزستان و طاجيكيستان فى الشرق ، و مع افغانيستان و توركمينيستان فى الجنوب.عدد السكان فيها 27,727,435 (2009).العاصمه بتاعتها طشقند.
اللغه الرسميه بتاعتها هى الاوزبيكى.

اوزبيكيستان كلمة مكونة من مقطعين، الاول أوزبيك، و هيا كلمة بالتركي، معناها "سيد نفسه"، و هيا فى نفس الوقت اسم الشعب اللى ساكن المنطقة دي، و الكلمة التانية و هيا "ستان" و هيا كلمة فارسية معناها ارض، فيبقى معنى الكلمتين ارض الأوزبيك.أوزبيكستان تاريخها طويل، كانت دايماً جزء هام فى طريق الحرير التجاري، و سكنتها القوميتين التركية و الفارسية، قبل الاسلام كانت تابعة لدولة الجوك ترك. و بعد دخول الاسلام فى القرن التامن الميلادي سارت حته من الامبراطوريه الفارسيه السامانيه و بعدين فى وقت الامير تيمور لنك سارت مركز الامبراطوريه التركية التيموريه، و اللى عاصمتها سمرقند و فى اوائل القرن الستاشر غزوها الاوزبيك (قوميه عرقيه تبع قوميات الترك). فى القرن التسعتاشر ضموها الروس لامبراطوريتهم القيصريه و ورثها الاتحاد السوفييتى فى 1924 و بقا اسمها الجمهوريه الاوزبكيه الاشتراكيه السوفييتيه و اخيرا استقلت يوم 31 اغسطس 1991.

الاقتصاد الاوزبيكيستانى بيعتمد بشكل اساسى على انتاج المواد الاوليه زى القطن و الدهب و اليورانيوم و الغاز الطبيعى.
حقوق الانسان فى اوزبيكيستان بتنتقدها المنظمات الدوليه و 45% من عدد السكان بيعيشو على اقل من 1.25 دولار فى اليوم.
اوزبيكيستان متقسمه لاتناشر مقاطعه ( فيلويات :viloyat) و من المدن الرئيسيه:


</doc>