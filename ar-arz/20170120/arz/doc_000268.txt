<doc id="23846" title="انتخابات المملكه المتحده سنة 2010" url="https://arz.wikipedia.org/wiki?curid=23846">
انتخابات المملكه المتحده سنة 2010

انتخابات المملكه المتحده العامه سنة 2010 ( United Kingdom general election of 2010)‏ حصلت يوم الخميس 6 مايو 2010 علشان انتخاب اعضاء فى مجلس العموم. الانتخابات حصلت فى 650 دايره انتخابيه فى كل المملكه المتحده و ما قدرش اى حزب يكسب الاغلبيه اللى هيا 326 كرسى فى مجلس العموم. حزب المحافظين بزعامة ديڤيد كاميرون كسب أكبر عدد من الأصوات و الكراسى (306 كرسى) لكن فضل محتاج عشرين كرسى فى مجلس العموم علشان يكسب الاغلبيه. حزب العمال اللى حكم بريطانيا من سنة 1997 بزعامة رئيس الوزرا جوردون براون جه فى المركز التانى (258 كرسى) و خسر كتير من كراسيه فى البرلمان و كسب حزب الديمقراطيين الأحرار بزعامة نيك كليج المركز التالت (57 كرسى).

نتج بسبب الانتخابات دى برلمان متعلق علشان مافيش اى طرف يقدر يتحكم فى أغلبية مجلس العموم. و بسبب الانتخابات دى اتكونت حكومة تحالف بإتفاق بين حزب المحافظين و حزب الديمقراطيين الليبراليين رئيس الوزرا ديڤيد كاميرون هوا زعيم حزب المحافظين, و نايب رئيس الوزرا نيك كليج هوا زعيم حزب الديمقراطيين الليبراليين.


</doc>