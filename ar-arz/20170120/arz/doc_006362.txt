<doc id="17720" title="الشيخه موزا" url="https://arz.wikipedia.org/wiki?curid=17720">
الشيخه موزا

الشيخه موزا بنت ناصر المسند، مرات امير قطر التالت الشيخ حمد بن خليفة ال ثانى من سنة 1977 و ام الامير الحالى تميم بن حمد ال ثانى .

هى ست مشهوره بالتنوير و الثقافه ، درست علم الاجتماع و اتخرجت من جامعة قطر سنة 1986.

بتلعب الشيخه موزا دور كبير و نشيط فى تحسين وضع الست القطريه و تطوير التعليم فى قطر. اسست و بترأس المجلس الاعلى للاسره فى قطر و دلوقتى وصلت ست قطريه لمنصب وزيرة للتربيه و اتعينت الدكتوره عائشة المنّاعى عميدة لكلية الشريعة فى قطر و اتولت الشيخة مها منصور سلمان جاسم ال ثانى منصب مساعد قاضى فى المحاكم القطريه و ده يعتبر نجاح كبير فى طريق المساواه فى قطر. بترأس الشيخه موزا كمان مجلس إدارة المؤسسه العربيه للديمقراطيه.

فى سنة 2003 اليونيسكو اختارت الشيخه موزا مبعوث ليها فى مجال التعليم ، و فى سنة 2005 بقت عضوه فى مجموعة تحالف الحضارات التابع للامم المتحده.



</doc>