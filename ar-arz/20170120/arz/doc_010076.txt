<doc id="9751" title="باربيتيورات" url="https://arz.wikipedia.org/wiki?curid=9751">
باربيتيورات

الباربيتيورات (Barbiturates) دى مجموعه من الادويه اللى بتكبت نشاط الجهاز العصبى المركزى وعشان كدا بيستعملوها كـ منومات و مهدئات و مخدرات فى و قبل العمليات و و مضادات للتشنجات (مضادات الصرع)و مضادات للقلق.
الباربيتيورات عندها قدره قويه انها تعمل ادمان بنوعينه:الادمان العضوى و الادمان النفسى.فى مجموعه تانيه من الادويه اسمها البينزوديازيبينات ممكن تأدى نفس الاغراض و مخاطرها اقل و عشان كدا انهارده ما بقوش يستعملو الباربيتيورات كتير لانها ليها اعراض جانبيه خطيره ممكن تسبب الموت لو اتاخدت بجرعات عاليه نتيجة كبت الجهاز العصبى المركزى و كبت الجهاز التنفسى.
اغلب الباربيتيورات دلوقتى بقت تستعمل مخصوص فى الطب البيطرى (بينتوباربيتال)عشان تخدر الحيوانات قبل العمليات الجراحيه و من الانواع القليله اللى لسه ليها ااستعمال دوائى فى البشر:الفينيوباربيتال (مضاد الصرع)، الثيوبينتال (بنج قبل العمليات).
الادويه دى ليها استعمالات تانيه مش دوائيه زى فى الاعدام بالحقنه المميته فى امريكا و فى القتل الرحيم (يوثانازيا) ، الثيوبينتال بيستعملوه فى بعض البلاد فى التحقيقات مع المتهمين لانه بيخلى المتهم يعترف بكل حاجه و بيسموه (مصل الحقيقه Truth serum).
مجموعة الباربيتيورات كلها مشتقه من حمض الباربيتيوريك (CHON)اللى اتحضر اول مره فى المانيا سنة 1903 من اليوريا و حمض المالونيك


</doc>