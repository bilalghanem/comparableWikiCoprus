<doc id="23094" title="شرودينجر" url="https://arz.wikipedia.org/wiki?curid=23094">
شرودينجر

إرڤين شرودينجر (Erwin Rudolf Josef Alexander Schrödinger )‏ (12 أغسطس 1887-4 يناير 1961م) هوه فيزيائي نمساوي معروف بإسهاماته فى ميكانيكا الكم وخصوصا معادلة شرودينجر واللي اخد عشانها جايزة نوبل فى الفيزيا سنة 1933م.

اشهر اعماله بتتعلق بابتكار رياضه بحتة جديده تقدر توصف حالات الالكترون الكمومية فى ذرة الهيدروجين، وبتتسمى ميكانيكا الكم. فأدر شرودينجر بتفسير طيف الهيدروجين عن طريق حل معادلته الشهيره اللى بتتسمى معادلة شرودينجر وده سنة 1926.
حلت معادلة شرودينجر بنجاح معضلة تآثر جسيمين اساسيين كموميين هما الالكترون السالب الشحنه والبروتون الموجب الشحنة واللي بيكوّن نواة ذره الهيدروجين، المسألة دي اللى ما نجحتش فى حلها النظريات الكلاسيكيه، لحد ما قدر شرودينجر يحلها بأخده الطبيعة الغريبة للالكترون، وهي مثنوية موجة-جسيم بحيث عبّر عن الالكترون فى معادلته على انه موجة و مش جسيم، و حط بكده اساس الميكانيكا الموجيه. عن طريق ميكانيكا الكم اللى اشترك فى تأسيسها فى نفس الوقت العالم الألماني هايزنبرج وكان كل واحد فيهم شغال لوحده ، قدر شرودينجر برده يفسر النشاط الإشعاعي وحسابه بدقة كبيرة. ولحد يومنا ده لسه معادلة شرودينجر بتعتبر من الاعمدة الاساسية عند الفيزيائيين عشان حل وفهم كتير من الظواهر الطبيعيه الكموميه، فى مجال الجسيمات الذريه وتحت الذريه، يعني عالم المادة فى أصغر صورها وأحوالها الكموميه. قدر العلماء قريب بواسطتها تفسير ظاهرة التوصيل الفائق.


</doc>