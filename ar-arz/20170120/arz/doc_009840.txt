<doc id="18778" title="لغات اراميه حديثه" url="https://arz.wikipedia.org/wiki?curid=18778">
لغات اراميه حديثه

اللغات الأراميّه الحديثه ( Neo-Aramaic او Modern Aramaic; ארמית חדשה )‏ هما انواع من اللغه الأرامى اللى هما لغات محليه كان فيه ناس بيتكلموها فى العصور الوسطانيه لحد العصر الحديث, و إتطوّرت من لهجات الأرامى الوسطانى حوالين 1200 م.

المصطلح ده بيوصف اللغات المحكيه, و مش اللغات الأراميه اللى بيستعملو بس فى الكتابه, او فى اللغات المقدسه او اللغات الكلاسيكيه (مثلا, التارجوم الأرامى |targum|‏, السريانى الكلاسيكى و المندائى الكلاسيكى). على اى حال, اللغات الكلاسيكيه دى بتستمر فى تأثيرها على اللغات المحكيه الأراميه الحديثه.

بالنسبه لـ سايت Ethnologue‏, فيه تقدير بـ500,000 واحد لغته الاصليه هى لهجه من اللهجات الأراميه الحديثه من سنة 1994. أكبر مجموعه هى سوريث |‏Sureth|‏ اللى فيه شويه بيقسّمو تقسيم صناعى على حسب الكنيسه اللى تابعين ليها, لـ أرامى حديث أشورى ‏ (210,000 واحد), و أرامى حديث كلدانى ‏ (206,000 واحد), و طورويو/صورايت ‏ (112,000 واحد).



</doc>