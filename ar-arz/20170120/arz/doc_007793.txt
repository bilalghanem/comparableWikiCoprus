<doc id="23848" title="جوردون براون" url="https://arz.wikipedia.org/wiki?curid=23848">
جوردون براون

چيمس جوردون براون ("James Gordon Brown")‏ (من مواليد 20 فبراير 1951) هوا سياسى بريطانى من حزب العمال عضو مجلس العموم (البرلمان) من سنه 1983, و دلوقتى هو عضو عن دايرة كيركالدى و كاودينبيث و كان رئيس وزرا المملكه المتحده من يوم 27 يونيه سنة 2007 بعد استقالة تونى بلير و بعد تلات ايام من استلامه زعامة حزب العمال الحاكم,و قبل كده على طول كان وزير الماليه فى حكومة حزب العمال من سنة 1997 لسنة 2007. فترة ولايته انتهت يوم 11 مايو سنة 2010, لما استقال من منصب رئيس الوزرا و منصب زعيم حزب العمال.

براون معاه دكتوراه فى التاريخ من جامعة ادنبره, و قضا فتره من حياته يشتغل صحفى فى التلڤزيون
و كان عضو فى البرلمان من سنة 1983؛ الاول عن دايرة شرق دنفرملاين و من سنة 2005 عن دايرة كيركالدى و كاودينبيث.
و لما كان رئيس الوزرا كان كمان اللورد الاول للخزانه و زير الخدمه المدنيه.

بعد استلام براون سنة 2007 زعامة حزب العمال, كسب الحزب ارتفاع فى شعبيته فى استطلاعات الرأى لمده قصيره, لكن نتايج الحزب فى الانتخابات المحليه والانتخابات الأوروبيه سنة 2009 كانت ضعيفه,
و بعد كده بسنه, خسر العمال 91 كرسى فى مجلس العموم فى انتخابات 2010. ده ادا حزب المحافظين العدد الاكبر لكن كان نتيجته برلمان متعلق,
و يوم 10 مايو 2010, أعلن براون أنه هايتنحا عن زعامة حزب العمال, و طلب بداية تنفيذ عمليات انتخاب زعيم جديد. و يوم 11 مايو 2010, استقال براون رسميا من منصب رئيس الوزرا و منصب زعيم حزب العمال. و مسك بعده فى نفس اليوم ديڤيد كاميرون رئيس للوزرا,
و اد ميليباند زعيم لحزب العمال يوم 25 سبتمبر 2010.

جوردون براون إتولد فى جيفنوك, رينفروشير, اسكتلندا.
و كان والده جون إبنيزر براون, االلى كان قسيس فى كنيسة اسكتلندا له تأثير كبير على تكوين شخصية جوردون براون.

انتخابات المملكه المتحده العامه سنة 2010 حصلت يوم الخميس 6 مايو 2010 علشان انتخاب اعضاء فى مجلس العموم. الانتخابات حصلت فى 650 دايره انتخابيه فى كل المملكه المتحده و ما قدرش اى حزب يكسب الاغلبيه اللى هيا 326 كرسى فى مجلس العموم. حزب المحافظين بزعامة ديڤيد كاميرون كسب أكبر عدد من الأصوات و الكراسى (306 كرسى) لكن فضل محتاج عشرين كرسى فى مجلس العموم علشان يكسب الاغلبيه. حزب العمال اللى حكم بريطانيا من سنة 1997 بزعامة رئيس الوزرا جوردون براون جه فى المركز التانى (258 كرسى) و خسر كتير من كراسيه فى البرلمان و كسب حزب الديمقراطيين الأحرار بزعامة نيك كليج المركز التالت (57 كرسى).

نتج بسبب الانتخابات دى برلمان متعلق علشان مافيش اى طرف يقدر يتحكم فى أغلبية مجلس العموم. و بسبب الانتخابات دى اتكونت حكومة تحالف بإتفاق بين حزب المحافظين و حزب الديمقراطيين الليبراليين رئيس الوزرا ديڤيد كاميرون هوا زعيم حزب المحافظين, و نايب رئيس الوزرا نيك كليج هوا زعيم حزب الديمقراطيين الليبراليين.


</doc>