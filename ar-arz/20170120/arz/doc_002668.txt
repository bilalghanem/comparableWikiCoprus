<doc id="14361" title="بيثاجوراس" url="https://arz.wikipedia.org/wiki?curid=14361">
بيثاجوراس

بيثاجوراس الساموسى (باليونانى Ὁ Πυθαγόρας ὁ Σάμιος)(اتولد سنة 570 ق م- مات سنة 495 ق م) كان فيلسوف وعالم رياضيات يونانى اسس الحركة الدينية بيثاجوراسم اللى اتسمت باسمه. معظم المعلومات الموجودة عنه اتكتبت بعد قرون من حياته عشان كده معلومات قليله هيا اللى موثقه عنه. 
اتولد فى جزيرة ساموس اللى على الساحل اليونانى, فى شبابه سافر لبلاد ما بين النهرين ( سوريا والعراق دلوقتى ) وقعد فى منف بمصر. قعد 20 سنة مسافر فى بحثه الدايم عن المعرفة والعلم. اتعلم كل اللى كان معروف فى علم الرياضيان من كل الحضارات اللى كانت موجودة فى الوقت ده بعد كده رجع تانى لموطنه الاصلى. فى سنة 530ق.م اتنقل للعيش فى كورتونى اللى كانت مستعمره يونانية فى جنوب ايطاليا فى الوقت ده.فى كورتونى اتعرف بيثاجوراس على واحد اسمه ميلان اللى كان غنى جدن وساعد ميلان بيثاجوراس ماديا, فى الفتره دى اتشهر بيثاجوراس لكن ميلان كان اشهر منه عشان كان ضخم اوى وعمل 12فوز فى الالعاب الاوليمبية اللى كان رقم قياسى ساعتها. ميلان كان مجنون بالرياضيات والفلسفه مع الرياضه عشان كده ساب جزء من بيته لبيثاغورس يعمل فيه اللى هوا عايزه الجزء ده كا يكفى مدرسه بحالها.ابتدا بيثاغورس حركته الدينية فى كورتونى اتباعه مارسوا الطقوس والتعاليم اللى هوا اسسها وطورها بنفسه وكمان درسوا نظرياته الفلسفية. المجتمع ده كان ناشط فى الحياة السياسية لكورتونى لكن ده خلاهم ينهاروا ويخسروا, الاماكن بتاعتهم اللى كانوا بيحتمعوا فيها اتحرقت واجبروا بيثاجوراس انه يسيب البلد. بيٌقال انه قضى اخر ايامه فى ميتابونطم("Metapontum")
بيعتبر بيثاجوراس عالم رياضيات كبير واكتر حاجه مشهوره عنه هيا اثبات بيثاغورس اللى شايل اسمه لحد دلوقتى. عشان حياته كانت كلها غامضه وحواليها اساطير كتير صعب نتأكد منها محدش يقدر يأكد تعالميه وافكاره وكتير بيشككوا وبيسألوا عن الانجازات فى الرياضيات والفلسفه اللى منسوبه ليه هل هوا فعلن اللى عملها ولا تلامذته والعلما من بعده.

اهتم اهتمام كبير بالرياضيات وخصوصا الارقام قدس الرقم عشره عشان بيمسل الكمال وكمان اهتم بالمزيكا وقال ان الكون بيتكون من المزج بين العدد والنغم. اجبر تلامذته واتباعه على شوية حاجات قالهم انه شاف علما الهندسة بيعملوها وهيا:
بيعتقد بيثاجوراس واتباعه ان كل شىء مرتبط بالرياضيات وبالتالى ممكن التنبأ بأى شىء وقياسه فى صورة حلقات ابداعيه.بيٌقال انه اتجوز "ثيانوو" اللى كانت من سيدات الطبقة الراقية فى كورتونى وبقت من تلامذته وبقت فيلسوفة هيا كمان من اتباعه. ولادهم كانوا اربعه ولد واحد تيلاجس وتلت بنات: "دامو" و "ارجنوت" و "مايا"

مفيش حاجه من كتابات بيثاجوراس موجوده النهارده. تلامذته لما كانوا بيستخدموا كلامه كانوا بيقولوا(هوا نفسه قال) وده بيأكد ان معظم تعاليم بيثاجوراس كانت شفهية.

اثباته بيقول: فى مثلث قايم الزاوية مربع طول الوتر بيساوى مجموع مربعى طولى الضلعين المحاذيين للزاوية القايمة. اثبت فيثاجوراس نظريته عن طريق حسابه لمساحة المربعات اللى بتقابل كل ضلع من اضلاع المثلث. كتير من المهندسين دلوقتى استفادوا من الاثبات ده فى عملية بنا الاراضى.

بيثاجوراس كان مصدر لكتير من الاساطير اللى حوطت شخصيته. أريسطو وصفه بـ 'عامل-العجايب' وانه كان شخص خارق وبعض القدماء قالوا انه كان بيسافر خلال الزمان والمكان وانه كان بيعرف يتكلم مع الحيوانات والنباتات. اسطوره تانيه عنه قال انه بيكتب على القمر عن طريق كتابته بالدم على ازاز مواجه للقمر فتبان الكتابه كأنها على القمر نفسه.

طبقا للاسطوره الطريقه اللى اكتشف بيها بيثاجوراس ان النوت الموسيقية ممكن تترجم لمعادلات رياضية انه كان فى يوم ماشى فعدى فى طريقه على حداد وهوا بيشتغل. ففكر ان الصوت اللى طالع من الخبط على السندان فيه هيرمونى وصوت جميل وان القانون العلمى اللى سبب الصوت ده لازم يكون قانون رياضى وممكن يطبق على المزيكا. راح للحداد وقعد يراقبه وهوا بيشتغل وعرف ازاى ده حصل عن طريق مراقبته للعدة اللى الحداد شغال بيها. اكتشف ان ده بسبب ان السندانيات متناسبه مع بعض كل واحد مع اللى وراه يعنى: الاول كان نص التانى والتانى كان 2/3 التالت وهكذا.


</doc>