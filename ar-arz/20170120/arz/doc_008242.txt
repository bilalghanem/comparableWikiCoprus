<doc id="28304" title="ماريا شارابوڤا" url="https://arz.wikipedia.org/wiki?curid=28304">
ماريا شارابوڤا

ماريا يوريڤينا شارابوڤا هيا لاعبة تنس من روسيا من مواليد 19 ابريل سنة 1987. كسبت لقب الفردى للستات فى بطولة ويمبلدون سنة 2004. و بطولة امريكا المفتوحه للتنس سنة 2006 و بطولة استراليا سنة 2008 و بطولة فرنسا سنة 2012 و سنة 2014. و كانت فى المركز الاول على العالم خمس مرات اخرهم فى شهر يونيه 2012 .

ماريا شارابوفا إتولدت سنة 1987 فى بلدة نايجان فى سيبيريا روسيا. أبوها يورى و امها يلينا من اصل عرقى بيلاروسى ، و بعد كده العيله راحت تعيش فى جوميل فى بيلاروس ، و بعد حادثة تشرنوبيل النوويه سنة 1986 اللى أثرت على المنطقة االعيله راحت تعيش فى سوتشى قبل ما تتولد ماريا لما كان عمر ماريا شارابوفا سنتين هناك إتصاحب باباها على ألكسندر كافلنيكوف ، اللى ابنه يڤجينى كافيلنكوڤ كسب بعد كده اتنين من بطولات الفردى من البطولات الاربع الكبرى.

ماريا شارابوفاإبتدت تلعب تنس لما كان عندها اربع سنين و سافرت امريكا مع باباها سنة 1994 علشان تتعلم فى أكاديمية نيك بوليتيرى للتنس فى ولاية فلوريدا اللى إتعلم فيها نجوم تنس كبار زى اندريه اجاسى ، مونيكا سيليش و انا كورنيكوڤا و قواعد الڤيزا بتاعة امريكا منعت والدة شارابوفا من السفر ليهم لمدة سنتين.

ماريا شارابوفا أخدت إهتمام كبير لما كسبت اول بطوله لما كان عندها تلاتاشر سنه 

عاشت ماريا شاراپوڤا فى امريكا من سن تسع سنين ، لكنها تحتفظ بجنسيتها الروسيه. و عندها بيت فمانهاتن بيتش، كاليفورنيا . ماريا شاراپوفا بتمتلك ماركة حلويات اسمها شوجارپوڤا. 
ماريا شارابوفا كسبت 32 بطوله فردى ستات منهم خمسه جراند سلام و كسبت ميداليه فضه فى فردى التنس ف الالعاب الأولمبية سنة 2012.

سنة 2011 بترا كفيتوفا كسبت بطولة ويمبلدون لقب الفردى للستات بعد ما غلبت ماريا شارابوفا 



</doc>