<doc id="18710" title="ادسنس" url="https://arz.wikipedia.org/wiki?curid=18710">
ادسنس

AdSense (ادسنس) هو خدمة اعلانات من شركة جوجل. الخدمه بتخلي اصحاب المواقع ينزلو اعلانات كتابه و صور و فيديو علي موقعهم عن طريق جوجل. الاعلانات جوجل بيبعتها بنفسه للمواقع بعد ما بيشوف نوع الموقع و ايه الاعلانات اللى تناسبه.

اصحاب الموقع مش بيتحكمو مباشرة فى الاعلانات اللى بتظهر علي موقعهم، لكن بيتحكمو بطريقه غير مباشره، لما يكتبو صفحات موقعهم عن موضوع معين، جوجل ادسنس بيختار الاعلانات اللى تناسب الموضوع اللى الموقع بيتكلم فيه. لكن اكثر من جهه قالت ان الجوجل ادسنسن بيظعر اعلانات مختلفه شويه عن موضوع الموقع، و ده بيخلي نسبه الزوار اللى بيضغطو علي الاعلانات قليله، و بالتالي بيكون الربح قليل.

سنه 1998 شركه اسمها اوينجو فى لوس انجيليس فى كاليفورنيا، امريكا، عملت نظام اعلانات اسمه وردنت. بعدها فضلو يطورو فيه. بعدها بفتره الشركه غيرت اسمها لابلايد سيمانتيك، و جوجل اشتري الشركه دي سنه 2003 بـ 102 مليون دولار امريكي.

1 جوجل ادسنس للفيدز 
2 جوجل ادسنس للمحتويات
3 جوجل ادسنس لمحتويات الموبايل
4 جوجل ادسنس للدومين
5 جوجل ادسنس للفيديو

1 صاحب الموقع بيحط جافا اسكريبت علي الموقع بتاعه، جوجل بيكون عطاهاله
2 كل ما حد يدخل علي الموقع، الجافا اسكريبت دي بتطلب موقع جوجل و بتاخد منه اعلانات ليها علاقه بمحتوي الصفحه.
3 لو الزائر ضغط علي الاعلان، الجافا اسكريبت بتوصله و جوجل بيدي له 60% من الربح.

جوجل متكتم جدا علي اسعار الاعلانات، فى السنين اللى فاتت ناس كتير نزلو كتب بتتكلم علي اسعار الاعلانات، لكن مفيش اى معلومات رسميه من جوجل بتحدد تمن الضغط علي الاعلانات. و كمان اتفاقيه جوجل بتمنع اصحاب المواقع انهم يقولو نسبه الفلوس اللى بياخدوها علي الالف زياره لاعلاناتهم.



</doc>