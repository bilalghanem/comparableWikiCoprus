<doc id="14594" title="ديموقراطيه ليبراليه" url="https://arz.wikipedia.org/wiki?curid=14594">
ديموقراطيه ليبراليه

هى نوع من انواع الليبراليه و الشكل الحالى للديموقراطيه, اساسه مبنى على مبادىء الليبراليه الاساسية بس بيقول ان الحكومة مش لازم ماشية تبع السياسة الليبراليه بالحرف بس لازم تبقى فيها ديموقراطيه و ان كل واحد حر ينضم لاى حزب هو عايزه و يكون فى حرية و تعدد احزاب و الحق فى الانتخاب كل حاجة فى الدولة و دى تعتبر من الحجات المهمة فى الليبراليه. مش مشكلة يكون فيه نوع الحكم فى البلد ملكى او جمهورى , المهم ان الشعب هو اللى ينتخب البرلمان اللى حينتخب الوزارا و رئيسها. فى حالة لو فى ملك,يبقى الملك رئيس شرفى ,ممكن تكون ليه صلاحيات برضه بس تكون مقسومة مع البرلمان و الوزارا و رئيس الوزرا و السلطة تتقسم على تلاته. النظام دا ماشى فى كندا و انجلترا و امريكا وبلاد تانيه كتير. ظهرت الديموقراطيه الليبراليه فى اخر القرن التمنتاشر و اول القرن التسعتاشر لما فكرت الديموقراطيه بالشكل الموجود دلوقتى طلعت. الديمقراطيه الليبراليه بتمشى حسب دستور الدولة اللى بتنفذها.




</doc>