<doc id="2662" title="اوجوست و لوى لوميير" url="https://arz.wikipedia.org/wiki?curid=2662">
اوجوست و لوى لوميير

الأخين "لوميير", "اوجوست مارى لوى نيكولا ( Auguste Marie Louis Nicolas)"۔ (19 اكتوبر 1862, بيسانسون, فرنسا - 10 ابريل 1954, ليون) و "لوى چون ( Louis Jean)"۔ (5 اكتوبر 1864, بيسانسون, فرنسا - 6 يونيه 1948, باندول),
كانو من صانعين الأفلام الأولانيين. ("lumière" معناها المصرى "نور").

الأخين لوميير إتولدو فى بيسانسون, فرنسا في 1862 و 1864, و راحو ليون فى 1870. هما الإتنين كانو بيروحو "La Martiniere Lyon", أكبر مدرسه تكنيكيه في ليون.
أبوهم شارلى أنتوان لوميير (1840-1911) عمل فيلم فوتوجرافى و الأخين إشتغلو له: لوى كـ فيزيائى و اوجوست كـ مدير. لوى عمل شوية تحسينات لـ عملية الصور الثابته, أشهرها عملية اللوحه-الناشفه, اللى كانت خطوه كبيره لـ الصور المتحركه.

الأخين مابتدوش يعملو صور متحركه لحد ما أبوهم إعتزل فى 1892. كان ليهم براءة الإختراع فى عدد من عوامل مؤثره, اللى أدّت لـ كاميرة الفيلم بتاعتهم - أشهرها اخرام الفيلم (إتنفذت فى الأساس من إميل رينو) كـ وسيله لـ تقدم الفيلم عن طريق الكاميره و جهاز العرض. السينماتوجراف لواحدهُ براءة إختراع 13 فبراير, 1895 و أول تصوير إتسجلت بـ إستخدامهُ كان فى 19 مارس, 1895. الفيلم الأولانى بيورّى عـُمّال بيخرجو من مصنع "لوميير".


</doc>