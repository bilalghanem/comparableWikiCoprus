<doc id="6160" title="مشيخة قطر" url="https://arz.wikipedia.org/wiki?curid=6160">
مشيخة قطر

مشيخة قَطَر () ، دى دوله (مشيخه او اماره صغيره) بتطل على الخليج الفارسي و هى شبه جزيره فى شرق الجزيره العربيه فى منطقة الخليج العربيه و مساحتها 11,437 كم2 و طولها 161 كم و عاصمتها مدينه الدوحه ، و بتحكمها عيلة ال تانى من سنة 1878. سكانها كانو فى الاصل بيعتمدو على صيد السمك و اللولى. دلوقتى بيعتمد اقتصادها على البترول و الغاز و ابتدى استغلال البترول فى منطقة الدخان فى أواخر 1949.

سيطر عليها الانجليز بين 1820 و 1835 و فى سنة 1869 اعلن شيخها تبعيته للأتراك العثمانيين لكن فى سنة 1913 اتنازل عنها الاتراك فبقت تابعه لبريطانيا عن طريق معاهدات لغاية ما نالت استقلالها فى سبتمبر 1971 و انضمت للأمم المتحده و جامعة الدول العربيه كدوله مستقله. اتولى حكمها سنة 1960 الشيخ احمد بن على ال ثانى اللى حكم لغاية ما مسك الحكم ابنه خليفه بن حمد ال ثانى سنة 1972 و بعده حكم ابنه حمد بن خليفة آلثاني سنة 1995 و هو الحاكم الحالى و اللى اتميز عهده بحصول نهضه اقتصاديه و عمرانيه و ثقافيه كبيره و بقت قطر من البلاد المهمه على المستوى الدولى.

عدد سكان قطر الحالى ، شامل الاجانب اللى بيمثلوا 80% من العدد الإجمالى ، هو مليون و647 الف حسب الاحصاء الرسمي الصادر فى نهاية مارس 2009 ، من ال 1.6 مليون العايشين فى قطر عدد القطرين الاصليين حوالى 250 الف نسمه.

حاكمها الحالى الشيخ تميم بن حمد بن خليفه آل ثانى ، ده ابن حاكم امير قطر حمد بن خليفة آل ثاني اللى عمل جهود كبيره لتطوير قطر فى كل المجالات و مراته الشيخه موزه ست مستنيره و مثقفه و بتهتم بتحسين حال الست القطريه و تطوير التعليم.

على طريق التطوير و تحديث قطر شافت قطر سلسله من الإصلاحات الاجتماعيه الهادفه لتحسين حال الست القطريه ، الشيخه موزة بنت ناصر المسند اسست و بترأس المجلس الاعلى للاسرة و وصلت ست قطريه لمنصب وزيرة للتربيه و اتعينت الدكتوره عائشة المنّاعى عميدة لكلية الشريعة فى قطر و اتولت الشيخة مها منصور سلمان جاسم ال ثانى منصب مساعد قاضى فى المحاكم القطريه.

شركة الخطوط الجويه القطريه بتعتبر من احدث و أحسن شركات الطيران فى العالم.



</doc>