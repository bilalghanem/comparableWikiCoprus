<doc id="30777" title="باميه" url="https://arz.wikipedia.org/wiki?curid=30777">
باميه

الباميه - بالانجليزى Okra ، بالفرنساوى La gambo - هى نبات مصرى قديم اتعرف فى مصر القديمه بتتاكل ثماره الخضرا. اسم نبات الباميه العلمى " Abelmoschus esculentus و هو من الفصيله الخبازيه و بيتكاثر بالبذور.

بتتطبخ الباميه بكذا طريقه و ممكن تتطبخ بعد تجفيفها و ممكن يتعمل منها طرشى. فى مصر و السودان و سوريا و اليونان و ايران و العراق و الأردن و لبنان و تركيا و اليمن و قبرص وفي تونس بتتسمى جناوية .بتتطبخ الباميه فى يخنه دسمه معموله من الخضار واللحمه. فى مصر و بالذات فى الصعيد بتتعمل من الباميه أكله اسمها " ويكه " بيتضاف ليها لحمه و صلصة طماطم و تقليه من التوم و الكسبره الناشفه.

البامية اكله شعبيه فى الهند وباكستان ، بتتطبخ كقطع مفرومة ومقلية مع التوابل، او تتخلل، اوتتملح او تضاف للمرق ، و فى بلاد فى امريكا الجنوبيه بتتطبخ بالمايه و بتتاكل مع الرز.


</doc>