<doc id="1388" title="ابراهيم" url="https://arz.wikipedia.org/wiki?curid=1388">
ابراهيم

ابراهيم (ما بين سنة 2000 و 1500 قبل الميلاد) ( "Avraham" "ʼAḇrāhām"; Ἀβραάμ)‏ فى اليهوديه ابو العبرانيين و اول شخصيه من التوراه. خرج منه نسل بنى اسرائيل.
اسم ابراهيم الاصلى كان إبرام و معناه " الاب الرفيع) وبعد كده إتسمى ابراهيم (سفر التكوين 17:5). 
فى التراث اليهودى اسمه אברהם אבינו يعني ”أبونا ابراهيم“. الرب وعد ابراهيم بحاجات كتيرة وعظيمة، زي وعدهُ بنسل عظيم وان كل الامم حتتبارك بالنسل ده (سفر التكوين اصحاح 12:3).

مع مراته ساره و لور هاجر من اور لأرض كنعان و استقر هناك. لإمتحان ايمانه رب اسرائيل امره بتقديم ابنه (اسحاق, فى المسيحيه و اليهوديه; اسماعيل, فى الاسلام) كقربان لكن و هو على وشك دبحه بعت له الرب خروف عشان يضحى بيه بدل ابنه (سفر الخروج اصحاح 6:3 و 32:13). فى الاصحاح 17 الرب قاله انه ربه و رب كل اولاده و انه ورثهم ارض كنعان عشان يسكنو فيها.

إتذكر فى التناخ (اللى فيه كتاب التوراة وكتب انبيااليهود) بأن ابراهيم كان مُبارك من الرب (سفر التكوين اصحاح 17:5).

العقائد اليهودية والمسيحية والاسلامية بتتسمّى الديانات الابراهيمية, لإن اعتقاداتهم كانت متأثرة جداً بدور ابراهيم.

اليهود والمسيحيين بيعتبرو ابراهيم هو ابو شعب اسرائيل من خط ابنه اسحاق اللى قدمه ابراهيم للرب كتضحيه حسب الإعتقاد المسيحي واليهودي (سفر الخروج اصحاح 6:3 و 32:13). 
فى المسيحية بيعتقد إن ابراهيم هو مثل يحتذى بيه فى الايمان.



</doc>