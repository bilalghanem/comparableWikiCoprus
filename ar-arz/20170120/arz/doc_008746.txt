<doc id="10183" title="سرياقوس" url="https://arz.wikipedia.org/wiki?curid=10183">
سرياقوس

بدأ الناصر محمد بن قلاوون سنة 1323 يشيد فيها خانقاه افتتحها سنة 1325بعد ما زرع فيها اشجار من الشام فى فترة حكمه التالته كمركز للصوفيين اتعرف باسم خانقاه سرياقوس بنى لهم فيه ميت خلوه لميت صوفى يقعدوا فيها بأكلهم و كسوتهم عشان يتعبدوا براحتهم ، و كان كل واحد فيهم بيتصرف له كل يوم لحمه و عيش و معاش مالى شهرى و زيت زتون و صابون و حلويات و كسوه سنويه و اعانات تانيه كتيره، إكمن الملك الناصر محمد كان بيشجع الصوفيه ، و بنى حمام و مطبخ. المطبخ فى العصر المملوكى كان مكان عام للطبخ كانت الناس بتخلى اكلها يطبخ فيه بدل ما يطبخوا فى بيوتهم.

مساحتها فى الروك الناصرى اللى عمله الناصر محمد بن قلاوون كان 5141 فدان.

بعد كده كبرت المنطقه و ازدهرت و راحت الناس بنت بيوت و سكنت فيها و اتفتحت محلات و دكاكين ، و بقت بلد بيتعمل فيها سوق كبير كل يوم جمعه بتتباع فيه الحصنه و المواشى و الطيور و الغلال و الهدوم وغيرها و كان مفيش ضرايب بتتدفع فيها على أى حاجه ، و بقت منتجع فيه جناين و منتزهات و حمامات و سرايات فخمه للامرا ، و كان فيها ميدان اسمه ميدان سرياقوس . و لما شق الملك الناصر الخليج الناصرى وصله بسرياقوس و عمل نهضه زراعيه كبيره على شطيه. الخليج الناصرى اللى كان بينتهى عند ميدان سرياقوس فضل لغاية سنة 1800 و ظهر فى خريطة القاهره اللى رسمها علما الحمله الفرنسيه و اتردم فى عهود محمد على باشا و الخديوى اسماعيل.

قال الشعرا عنها أياميها :




</doc>