<doc id="13283" title="النقاب" url="https://arz.wikipedia.org/wiki?curid=13283">
النقاب

النقاب ، غطا بيغطى الجسم من الراس للرجلين بتلبسه الستات المسلمين خاصة فى منطقة الخليج و اليمن بحيث ما يظهرش من وشهم غير العينين عشان تقدر المنقبه تشوف ، و فيه خلاف على إن المفروض يكون النقاب فيه خرم واحد لعين واحده ولا خرمين لعينيين اتنين. لكن فيه كمان نقاب من غير خرام. المنقبه بعين واحده بطبيعة الحال ما بتقدرش تشوف بتلت ابعاد و بتشوف كل حاجه مسطحه و ما بتقدرش تحدد الابعاد.

النقاب عادة لونه اسود. الست اللى بتلبس النقاب بتتسمى منقبه. علما دين مسلمين كتار بيقولو ان النقاب ده مجرد عاده ثقافيه و اجتماعيه مالهاش علاقه بالاسلام، و مفكرين بيعتبروه سيمه من سيمات التخلف و قهر الستات و البعض الاخر بيقول انه فرض و انه الحجاب الشرعي, و اختلف العلماء فى الموضوع ده.

محمد سيد طنطاوى شيخ الازهر السابق فى مصر كان صرح قبل وفاته فى اخر معاركه ضد المتطرفين الإسلامويين بإن النقاب مالهوش دعوه بالاسلام و إنه مجرد عاده اجتماعيه لكن اتعرض لحمله من المتطرفين و شنت عليه قنوات تلفزيونيه عربيه زي قناة الجزيره حملات و اتهمته بأوصاف مش كويسه ، و فى السياق ده سوريا قبضت على الشيخ عبد الرحمن كوكى اللى هاجم الازهر و مصر فى برنامج لقناة الجزيره.

احمد محمد الطيب شيخ الازهر الحالى قال ان النقاب لبس عربى مالهوش علاقه بالدين و فى يناير 2010 وقت رياسته لجامعة الازهر شدد على ان الطالبات ما يلبسوش النقاب ده فى الامتحانات و جوه الحرم الجامعى.

فى اكتوبر 2010 وافق البرلمان الفرنساوى على قانون بيمنع لبس النقاب فى الاماكن العامه فى فرنسا ، و فى 23 يوليه 2011 طبقت بلجيكا هى كمان قانون منع لبس النقاب فى الاماكن العامه. فى اسبانيا منعت كذا مدينه لبس النقاب فى الاماكن العامه كان اخرها سابوبلا فى جزيرة مايوركا فى 6 سبتمبر 2011.



</doc>