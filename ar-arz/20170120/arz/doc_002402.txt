<doc id="29863" title="الوثنيه الجديده" url="https://arz.wikipedia.org/wiki?curid=29863">
الوثنيه الجديده

الوثنيه الجديده او النيوباجانيزميه Neopaganism هى مجموعه من الحركات الدينيه الجديده و بالذات النابعه من الديانات القديمه اللى كانت موجوده فى اوروبا قبل دخول المسيحيه. النيوباجانيزميه فيها عادة عناصر من ديانات الإحيائيه " انيميزم animisme " و ديانات تعدد الألهه " بوليثيزم polytheism " و ديانات وحدة الوجود " بانثيزم pantheism " . اكتر دين من ديانات الوثنيه الجديده منتشر هو دين الويكا Wicca. من اسباب ظهور و انتشار الاديان دى ان الديانات القديمه اللى بتتسمى ديانات توحيديه - زى الاسلام ، المسيحيه ، اليهوديه ، بيعتبرها الناس اللى بيؤمنو بالوثنيه الجديده انها ديانات بتتعامل مع الانسان و الحياه بقسوه و عنف و بتحط ضغوطات على البشر و بتخلق صراعات بينهم.

بتنتشر النيوباجاننيزميه بالذات فى امريكا و بريطانيا لكن كمان فى كندا و بلاد اسكندنافيا و بلاد شرق و غرب اوروبا. و بتعترف بيها دول كتيره زى : ارمينيا و استراليا و الدنمارك و ايسلاندا و لاتفيا و لتوانيا و النرويج و اوكرانيا و روسيا و اسبانيا و السويد و بريطانيا و امريكا.

معظم الديانات الوثنيه الجديده بتحتفل بدورة فصول الطبيعه لكن المواعيد و طقوس الاحتفال بتختلف من بلد لبلد حسب حالات الطقس و حسب نوعية الديانه المتبعه.


</doc>