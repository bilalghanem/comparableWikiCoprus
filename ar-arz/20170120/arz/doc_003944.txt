<doc id="14539" title="محمود فهمى النقراشى" url="https://arz.wikipedia.org/wiki?curid=14539">
محمود فهمى النقراشى

محمود فهمي النقراشي باشا (26 ابريل 1888 - 28 ديسمبر 1948) هو رئيس وزرا مصري ، ومن اللى شاركوا فى ثورة 1919 . مسك الوزارا مرتين . اتقتل فى 28 ديسمبر 1948.

اتولد محمود فهمي النقراشي فى اسكندرية , اشتغل كسكرتير عام لوزارة المعارف المصرية، و وكيل لمحافظة القاهرة، ثم انضم لحزب الوفد. كان من اللى اتحكم عليه بالاعدام من الانجليز عشان كان من قواد ثورة 1919 و اعتقلوه الانجليزة مرة سنة 1924 . بقى وزير المواصلات فى سنة 1930 . اختلاف مع قيادات الوفد و سابه واسس الكتلة السعدية(نسبة لسعد زغلول) هو و احمد ماهر(باشا) و شوية اعضاء قدام من الوفد.


اتقتل بثلات رصاصات فى ظهره وهو رئيس الوزرا فى 28 ديسمبر 1948 فى القاهرة على ايد واحد من جماعة الاخوان المسلمين, اللى قتلت صديقه و الوزير اللى قابله على طول احمد ماهر(باشا) , اتمسك القاتل و اعترف انه قتل النقراشى عشان لغى الاخوان المسلمين رسميا من الساحة السياسية, بعد ما عملوا اعمال عنف وقاتلوا احمد ماهر باشا, واعترف على اللى ساعدوه واتقبض عليهم. الشيخ حسن البنا زعيم و مؤسس الاخوان اعلن ان اللى قاتلوا النقراشى دول مش اخوان وبيمثلوا نفسهم بس و قال "ليسوا إخواناً وليسوا مسلمين".

صور القاتل عبد المجيد حسن طلعت فى الجرايد وهو مضرروب بعد ما اتمسك , فيه ناس اتعطفت مع القاتل عشان احداث حصلت فى عهد ما كان النقراشى وزير داخلية و رائيس وزرا فى نفس الوقت فى 9 فبراير 1946 لما امر بفتح كوبرى عباس عشان يخرق و ينهى مظاهرة قاموا بيها مجموعات طلابة من جامعة الملك فؤاد (جامعة القاهرة دلوقتى), كتبت الكلام ده صافيناز كاظم فى مقال ليها فى جريدة الشرق الأوسط.


</doc>