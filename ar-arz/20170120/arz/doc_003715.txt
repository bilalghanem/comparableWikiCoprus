<doc id="81292" title="عبد الرحمن بن ملجم" url="https://arz.wikipedia.org/wiki?curid=81292">
عبد الرحمن بن ملجم

عبد الرحمن بن ملجم هو واحد من الخوارج ، معروف انه اللى قتل الامام على بن ابى طالب ، اخر الخلفاء الراشدين و ابن عم النبى محمد. هو الوحيد اللى كان فى اجتماع الخوارج اللى قدر ينفذ الاغتيال اللى كان متكلف به.
بعد معركة نهروان بين جيش على بن ابى طالب و جيش الخوارج ، اللى انتهت بهزيمة الخوارج . اتجمع مجموعة من الخوراج : عبد الرحمن بن ملجم ، عمرو بن بكر التميمى و الحجاج التميمى فى مكه ، و اتفقوا على قتل ، اللى كانوا مسمينهم ائمة الضلالة ، الامام على بن ابى طالب و معاويه بن ابى سفيان و عمرو بن العاص . اتعهد عبد الرحمن بن ملجم بقتل على بن ابى طالب و اتعهد الحجاج التميمى بقتل معاوية و اتعهد عمرو بن بكر التميمى بقتل عمرو بن العاص. فشلت محاولة اغتيال معاوية و عمرو بن العاص و نجح اغتيال على بن ابى طالب.
فى يوم 19 من رمضان سنة 40 بالتقويم الهجرى ، و الامام على بن ابى طالب خارج من الجامع بعد صلاة الفجر ضربه عبد الرحمن بن ملجم بخنجر مسموم ، ، عبد الرحمن بن ملجم اتقبض عليه و اتسجن و اعدم بعدين.


</doc>