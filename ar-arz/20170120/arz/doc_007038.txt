<doc id="23046" title="حازم امام" url="https://arz.wikipedia.org/wiki?curid=23046">
حازم امام

حازم محمد يحيى الحريه امام (معروف بـ "حازم امام")
اتولد يوم 10 مايو 1975 (1975 - 05 - 10) (عمره 35) 
فى القاهرة، مصر.
طوله 1.77 متر (5 قدم 9+1⁄2 إنش) 
لقبه "التعلب الصغير".
بيلعب فى مركز صانع العاب - خط وسط (معتزل).
الانديه اللى لعب فيها:
النادي الحالي "الزمالك" (معتزل) و عضو مجلس ادارة النادي دلوقتي.
الرقم اللى كان بيلبسه لما يلعب: 14.

من عيلة كروية كبيره فى مصر، هو ابن الكابتن حمادة إمام وحفيد الحارس يحيى إمام لاعيبة الزمالك المعروفين. بدأ مسيرتة الإحترافية بـنادي الصيد فى القاهرة قبل ما ينتقل لنادي الزمالك فهو حقق سنوات كويسه قبل ما ينتفل لأوروبا احترف حازم إمام بنادي أودينيزي الايطالي فى صيف 1996 بعد ما اختاروه افضل صانع العاب فى افريقيا سنة 1996. و قال والده الكابتن حمادة إمام فى برنامج تلفزيوني فى رمضان 2003 ان فى نفس اليوم اللى وقع فيه حازم إمام مع أودينيزي كلمه الكابت حماده امام السير أليكس فيرغسون فى التليفون - اللى كان رئيس النادي فى الوفت ده - بيطلب منه ام حازم امام يجي مانشيستر يونيتد

بعد البداية الكويسه مع النادي الايطالي، أصيب حازم إمام إصابة خليته يبعد عن الملاعب لباقي الموسم. و كان بيعانى من ظروف الصعبه فى الحياة فى ايطاليا عشان سنه الصغير. وفي 1998 وقع حازم إمام على عقد إعارة مع نادي دي غرافتشاب و قعد هناك 18 شهراً. بعدها، وفي صيف 2000 رجع حازم إمام الى أودينيزي عشان يلاقي نفسه فى قائمة الاحتياطي، فقرر الرجوع الى مصر. و رجع فى البداية بعقد إعارة قعد لمدة 6 شهور بعدها اتحول الى عقد بيع. و اعتزل حازم إمام فى سنه 2008 وهو الآن عضو فى مجلس إدارة النادي.

راح حازم إمام لنادي الزمالك جاي من نادي الصيد. لعب اول مبارة له نادي الزمالك الاول فى موسم 1993 - 1994 بتاريخ 12 نوفمبر، 1993 ضد الإتحاد السكندري. و شارك كلاعب بديل لللاعب عفت ناصر. فى وقت ان الزمالك فاز 2 - 0 جابهم الاعب إمانيول أماونيك.

فى اول موسم ملعبش حازم كتير من الماتشات، و شارك فى أغلبها كلاعب إحتياطي. فى الموسم اللى بعده (1994 - 1995) وبعد ما انتقل إمانيول أماونيك الى سبورتينج ليشبونه، بدأ نجم حازم إمام فى اللمعان اشترك كلاعب اساسي و جاب جونين وساعد فى صنع حوالي 10 اجوان.

بعد اداء حازم الكويس فى نادي الزمالك والمنتخب الأولومبي، إختاره المدرب رود كرول - مدرب المنتخب المصري فى الوقت ده - عشان ينضم لصفوف المنتخب فلعب اول ماتش له ضد منتخب جنوب أفرقيا فى 24 نوفمبر، 1995.

بعد ما اختاروه افضل صانع العاب فى افريقيا سنه 1996، رشح السيد بيرباولو مارينيو حازم للمدرب البرتو زاكاروني وقدمه على إنه زيكو الجديد "زيكو ابن الاهرامات". و بجد انضم حازم الى لنادي أودينيزي و كده يكون اول مصري وعربي يلعب فى ٍالدوري الايطالي. و زاكاروني عمل حازم كمهاجم و مش صانع العاب، عشان كده ضاعت فرصته فى اللعب اساسي مع وجود الاتنين ماريكو أموروز وأوليفر بيرهوف فلعب حازم 4 ماتشات بس كلاعب إحتياطي.

وفي وقت الاعداد لموسم 1997 - 1998 انضم حازم للماتشات و اجاب جون برأسية فى شباك نادي سامبدوريا. و اول ماتش رسمي لـحازم إمام فى موسم 1997 - 1998 كانت ضد ريجينيا فى كأس ايطاليا و جاب الجون التاني لفريقه. مع اداء حازم الكويس فى وقت الاعداد، عمل زاكروني بالإستعانه بحازم فى 7 ماتشات بس و عشان الاتنين ماريكو أموروز وأوليفر بيرهوف اللى قادوا النادي الى احسن مراكزه فى الدروي، المركز التالت. و اتأهل الفريق الى كأس الإتحاد الاوربي.

فى وقت ده عرف حازم انه مش هيلعب اساسي فى الفريق، ووقع عقد إعارة مع فريق دي غرافتشاب الهولندي.

بعد ما راح لنادي دي غرافتشاب بعقد إعارة، لعب حازم اساسي فى الفريق و اصبح حاجه كبيره فى الدروي الهولندي. مع مرور الوقت، وبسبب لعبه الكويس عمل حازم إمام قاعدة جماهرية مش قليل بالنسبه للاعب العربي. و حصل حازم عرض من نادي أياكس أمستردام، ولكن ناديه أودينيزي اصر انه يرجعحال بين عملية الانتقال.

بعد تمسك نادي أودينيزي برجوع حازم، ورفضو العرض المقدم من نادي أياكس فحازم إمام شاف انه احتياطي مرة تانيه لانه فشل في تقديم نفسه كلاعب جيد ، فعرف ان مستقبله فى أوروبا بقى مجرد حلم، فقرر الرجوع لناديه القديم، نادي الزمالك.

فى البدايه انتقل حازم بعقد إعارة، قعد لمدة 6 شهور، وبعدها، عمل نادي أودينيزي ببيعه رسمي للزمالك.

لما رجع حازم لنادي الزمالك، كان كابتين الفريق وكان مستواه سيء جدا ودايما كان احتياطي ، و لكن كان رمز للزمالك و لقى حب جماهير النادي، كمان كل جماهير مصر. خاصة انه كان العوامل المؤثرة فى فوز منتخب مصر بـكأس الأمم الافريقية سنة 1998 فى بوركينا فاسو.

و شارك حازم فى فوز نادي الزمالك بتلاته القاب دوري مصري ولقب كأس مصر ولقبان كأس السوبر ولقب بطولة دوري ابطال افريقيا سنة 2002.

كمان كان احد أكبر عيوب حازم إمام قلة لياقته البدنية ووزنه الزائد . فمن موسم 2004 - 2005 قل مستوى حازم إمام كتير عشان كده ظهر بمستوى من وقت ده ولكن استمر الجمهور دعمه و تشجيعه. و مع بداية موسم 2007 - 2008 اتعرض نادي الزمالك لمشاكل واتراجع نتائج النادي و كان هينزل درجة تانية قل المستوى بشكل سنة. زاد الضغط الجماهيري على حازم، و استنى الجماهير مستوى جيد منه و لكن قلة لياقته البدنية هى اللى خليته يفكر فى الاعتزال.

بعد هبوط مستواه، ازداد غضب الجمهور منه والضغط العصبي عليه طلبو منه الاعتزال و علق حازم و قال: "الجمهور ساندني كتير من بدايتي، من غير الجماهير ده انا ولا حاجه. طبعا ده رأيهم وواجب عليا اني احترمه" و ده بعد ما نزل فى ماتش الزمالك والإسماعيلي فى اخر 10 دقائق و ظهر فى مستوى ضعيف قوي وده اللى خلى الجمهور يهاجمه و كان بيطلب منه بالاعتزال. بعد كلام ده وفي نفس اليوم قال حازم إمام انه عايز يعتزل وان قرار الاعتزال قريب جدا
وفي يوم 25 مايو 2008 فى اخر ماتشات موسم 2007 - 2008 و فى نهائي كأس مصر فى ماتش ضد إنبي. وقبل الماتش، اتفاجئ الكل بجماهير نادي الزمالك رافعه شعارات "لا لإعتزالك ياحازم" و ردد الكل اسمع حازم قبل المبارة فى إشاره منهم لتعاطفهم مع حازم نهايتاً بأعضاء الفريق وهم لابسين قمصان مطبوع عليها صورة حازم مع جمله "لا تعتزل". وبعد نهاية الماتش، وفوز نادي الزمالك بكأس مصر على إنبي 2 - 1. شال حازم إمام كأس البطولة و بمعنى نهاية مشواره الكروي الطويل اللى ملئه حب الجمهور ودعمه له. وهو الآن عضو فى مجلس إدارة نادي الزمالك.

شارك حازم إمام مع المنتخب الوطني المصري فى كتير من النجاحات وكان مجموع ماتشاته مع منتخب مصر 87 ماتش احرز فيها 16 جوون. وكان اول جون لحازم إمام هو فى بطولة الالعاب الافريقية الأولمبية سنه 1995 فى زيمبابوي فى شباك زامبيا و اللى كان سبب من اسباب ان مصر تكون اول المجموعة. كمان كان لعب حازم رائع فى الماتش النهائي ضد زيمبابوي كان من اسباب فوز المنتخب الوطني المصري الأولمبي بالبطوله. اما عن أجسن اوقاته مع المنتخب فكان مع منتخب مصر الاول فى كأس الأمم الافريقية سنة 1998 فى بوركينا فاسو. و كان جون حازم إمام فى شباك منتخب تونس فى كأس الأمم الافريقية 2002 هو الجون الاحسن لحازم.





</doc>