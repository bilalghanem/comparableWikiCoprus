<doc id="28655" title="يوهانيس جوتينبرج" url="https://arz.wikipedia.org/wiki?curid=28655">
يوهانيس جوتينبرج

يوهانيس جوتينبرج Johannes Gutenberg ، هوا ابو الطباعه الحديثه ومخترع الحروف المصقوله. كان حداد ومطبعجى وصايغ وناشر المانى. اختراعه لحروف الطباعه الميكانيكيه هوا اللى بدأ ثورة الطباعه واللى بيعتبر عالمياً اهم حدث فى العصر الحديث. الاختراع ده لعب دور كبير فى عصر النهضه وحركة الاصلاح والثوره العلميه واسس قواعد الاقتصاد والتجاره المبنيين على المعرفه مش التخمين والحدس ونشر التعليم للجماهير (التعليم كانت محتكراه طبقه معينه من الناس اللى معاهم الفلوس الكافيه لتمويل نسخ الكتب بطريقه يدويه).

جوتينبريج اول اوربى يطبع باستخدام حروف مصقوله حوالى سنت 1439 وبيُعتبر المخترع الاول للمطبعه ليه اسهامات كتيره فى المجال ده زى استخدامه للحبر اللى معمول اساساً من الزيت و اختراعه لطريقه مكنته من طباعه كميات كبيره من الكتب بطريقه سريعه ودقيقه, لكن اهم اختراع ليه وكان معجزة العصر ده هو دمجه لكل اختراعاته الصغيره اللى عملها فى نظام كامل يسمح بطباعة كتب كامله بكميات كبيره فى وقت قصير و ده كان قابل للتطبيق من الناحيه الاقتصاديه بالنسبه للمطبعجيه وللناس اللى عايزه تقره.

استخدامه للحروف المصقوله والمفصوله عن بعض كان تحسين وتعديل للكتابه اليدويه اللى كانت هيا اللى منتشره فى الوقت ده ولكنها كانت مهمه صعبه وبتاخد وقت و جهد كبير جداً, وعشان كده انتشرت طريقة جوتينبرج بطريقه مذهله فى اوروبا والعالم كله بعد كده.

اتولد فى مدينة ماينز بالمانيا ابوه كان تاجر من الطبقه الراقية فى المدينه وامه كانت الزوجه التانيه لابوه.بيتقال ان ابوه كان تاجر اقمشه ولكن فيه شوية مصادر بتقول انه كان شغال صايغ عند اسقف المدينه ولكنه عامة كان بيتاجر فى القماش. سنت ميلاد جوتينبريج مش متحدده بالظبط لكنها كانت حوالى سنت 1398.

المؤرخين بيقولوا ان حياة جوتينبرج وهوا ضُغير عباره عن لغز عشان مفيش حاجه بتذكره فى التاريخ قبل اختراعه و لكنه عامة كبر واتعلم صنعة الصايغ من ابوه.

طبع جوتينبرج الكتاب المقدس ونسى انه يكتب اسمه على صفحاته وخده شغله وحياته ومشاكله بعد كده. مات فى سنت 1584 من غير ما يكسب ولا مليم من الطباعه والانجاز اللى عمله من أعظم الانجازات الانسانيه على مدار التاريخ.يوهانيس جوتينبرج ادفن فى كنيسة الفرنسيسكان فى ماينز, الكنيسة والمقبره اتدمروا بعد كده وقبر جوتينبرج ضاع مكانه و مش معروف لحد دلوقتى


</doc>