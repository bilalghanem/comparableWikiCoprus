<doc id="22221" title="كاس العالم لكورة القدم" url="https://arz.wikipedia.org/wiki?curid=22221">
كاس العالم لكورة القدم

كاس العالم لكورة القدم ( "المونديال الأكبر"; ‏ FIFA World Cup; ‏‏ Coupe du monde de la FIFA)‏ هو كاس العالم فى كورة القدم بينظمه الفيفا كل اربع سنين.

أكتر منتخب أخد كاس العالم هوه البرازيل كسب كاس العالم 5 مرات، اللى بعده ايطاليا و المانيا اللى كسبو البطولة كل منتخب فيهم 4 مرات، وبطولتين كسبتهم أرجنتين وبطولتين كسبتهم اوروجواى، و بطولة وحده لـانجلترا ووحده برضو لـفرنسا.

كاس العالم 2010 كان رقم تسعة عشر فى جنوب افريقيا كسبه فريق اسبانيا لكورة القدم واتلعب من يوم 11 يونيه ليوم 11 يوليه 2010. اول كاس عالم يتعمل فى قارة افريقيا و كمان اول كاس عالم الفريق المستضيف صاحب الارض يطلع من الدور الاول. شاركت فى البطوله 32 فرقه من كل نواحى العالم، و خرجت فرق من الدور الاول من ضمنها فرق ما سجلتش و لا جون زى هوندوراس و الجزاير, اللى فريقها استورد 17 لعيب مولودين فى فرنسا من ال 23 لعيب المقيدين و احتلت المركز الرابع و الاخير فى مجموعتها و قبل الاخير فى الترتيب العام ، و كانت من ضمن الست فرق اللى مثلت افريقيا مع جانا و جنوب افريقيا و كوت ديڤوار و نايجيريا و كاميرون. جانا - الفايزه بالمركز التانى فى بطولة كاس افريقيا 2010 بعد مصر - كانت الفريق الافريقى الوحيد اللى اتأهل للدور التانى. فرق تانيه اتلقت هزايم كبيره زى كوريا الشماليه اللى اتغلبت من البورتوجال 7 - 0 و احتلت مع الجزاير و هوندوراس الثلاث مراكز الاخيره فى الترتيب العام. خروج فرنسا و ايطاليا من الدور الاول كان من مفاجاءات البطوله الكبيره و سوء لعب منتخب انجلترا بردو كان من مفاجاءات الكاس, بالرغم ان انجلترا وصلت لدور السادس عشر لكن خسرت قدام المانيا 2-4. الفرق الكويسه هى اللى فضلت و اتأهلت لدور التمانيه اللى بيعتبر البدايه الحقيقيه لكاس العالم.

كاس العالم 2014 كان كاس العالم ف كورة القدم نمره عشرين كسبه فريق المانيا و نهائياته إتلعبت ف البرازيل من يوم 12 يونيه ليوم 13 يوليه سنة 2014 وطبعا كانت اكبر هزيمة للبرازيل 0-7 بس الفوز كان للأقوى



</doc>