<doc id="19036" title="يوهان باير" url="https://arz.wikipedia.org/wiki?curid=19036">
يوهان باير

يوهان باير (بالالمانى:Johann Bayer)(اتولد: 1572 فى رين بافاريا المانيا - مات: 7 مارس 1625 فى اوجسبورج) كان عالم فلك و فقيه قانونى و محامى المانى.اشتهر باير بسبب كتابه اطلس النجوم او اورانوميتريا اللى حط فيه نظام جديد للتعرف على كل النجوم اللى موجوده فى السما و بيشوفها الواحد بعنيه المجرده من غير تيليسكوبات.
دخل يوهان جامعة اينجولشتات فى المانيا سنة 1592 عشان يدرس فلسفه و سافر بعد ما خلص الجامعه لمدينة اوجسبورج و ابتدا حياته العمليه كمحامى.ابتدا يهتم باير بالاكتشافات العلميه الكتيره فى علم الفلك اللى حصلت ايامه و زاد الاهتمام دا لحد ما نشر كتاب سماه اطلس النجوم (اورانوميتريا).
قبل ما باير ما يطلع كتابه، كانت خرايط النجوم بتترسم معتمده على كاتالوج بطليموس اللى كان غامض و مش كامل.باير طور الكاتالوج دا اللى كان بيتكون من 48 مجموعه نجميه و ضاف ليهم اتناشر مجموعه جديده اكتشفوهم الفلكيين فى نص الكوره الجنوبى.من انجازاته التانيه انه ادا لكل نجمه فى المجموعه حرف من الحروف اليونانيه الاربعه و عشرين عشان يسهل تحديد مكانها و اعتمد فى الترقيم دا على الابحاث اللى نشرها تيخو براهى بخصوص اوضاع النجوم و ترتيبهم جوه المجموعات.بالنسبه للمجموعات النجميه اللى كان عدد نجومها بيزيد على الاربعه و عشرين جرف يونانى، باير كمل الترقيم بتاعه باستخدام الحروف اللاتنيى.نظام التسميه و الترقيم دا اللى حطه باير لسه مستعمل لحد انهارده و اتوسع العلما فى استخدامه لاكتر من 1,300 نجمه معروفه فى الكون.
تكريما لجهوده العلميه سما العلما واحده من الفوهات (Craters) اللى على سطح القمر على اسمه (فوهة باير-Bayer's Crater).


</doc>