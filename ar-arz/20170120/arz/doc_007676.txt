<doc id="95560" title="سالى محمد عبد الله" url="https://arz.wikipedia.org/wiki?curid=95560">
سالى محمد عبد الله

سالي محمد عبد الله هى ست مصرية متحوله جنسيا كانت راجل اسمه (سيد محمد عبد الله) اتولد يوم 30 مارس 1968 وكان طالب فى كلية الطب بجامعة الازهر و ابوه كان موظف فى الهيئه القوميه لسكك حديد مصر و امه كانت ربة منزل فى البيت وله اخين واختين .

فى يوم 14 ابريل 1988 عمل سيد عملية التحول الجنسي من راجل لست ، وكان اللى عمل له العملية دى الدكتور عزت عشم الله اللى اتحول بعدها على النيابة لكنه اخد إفراج بعد كده .

وفى اول رد فعل على اللى حصل ده ، جامعة الازهر رفدت سالي من كلية الطب بنين بعدما رفضت تحولها لقسم البنات فى نفس الكلية . وفى نفس السنة اتعمل عن الحكاية دى فيلم السادة الرجال بطولة محمود عبد العزيز و معالى زايد .

بعد كده راحت سالي لمدرسة تعليم الرقص الشرقى واشتغلت رقاصة فى فندق خمس نجوم لمدة سنتين .

سالي كانت اتجوزت مرتين : الأولى كانت سنة 1989 والتانية كانت سنة 2000 ، وهى بنفسها قالت إن طلاقها فى المرتين دول كان ليه علاقة بالعملية اللى عملتها .

فى سنة 2006 حكمت المحكمة الإدارية العليا بأن من حق سالي محمد عبد الله أنها تكمل دراستها فى كلية الطب قسم البنات بجامعة الازهر وبكده ألغت حكم محكمة القضاء الإدارى اللى أيد قرار جامعة الازهر برفض قيدها فى قسم البنات بالكلية .



</doc>