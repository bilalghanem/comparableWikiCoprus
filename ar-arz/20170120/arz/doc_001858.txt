<doc id="32457" title="الخليج الفارسى" url="https://arz.wikipedia.org/wiki?curid=32457">
الخليج الفارسى

الخليج الفارسى او "خليج فارس" ، بيسميه العرب الخليج العربي - بالفارسى خلیج فارس او دریای فارس ، بالانجليزى : Persian Gulf، هو خليج موجود فى جنوب غرب اسيا بين منطقة الخليج الفارسيه من الغرب و ايران من الشرق ، و بيعتبر امتداد ل بحر عمان و دراع من المحيط الهندى. بيمتد الخليج الفارسى من المحيط الهندى جهة الشمال الغربى و طوله 650 ميل و عرضه بيختلف من 55 ل 350 ميل. الخليج فيه جزر كتيره متفرقه جنب الساحل الصخرى الوعر. على ضفته الغربيه دول الخليج العربيه و على ضفته الشرقيه ايران.


لكن حجة العرب انهم ساكنين علي جانبيين الخليج فى جزيرة العرب واهواز , لكن ايران بتقول ان ده مش مبرر لتغيير اسم معروف تاريخيا، العرب بيقولوا ان الاسم تاريخيا مش متفق عليه وكل ناس بيدوه اسم من عندهم مثل الاتراك كانوا بسموه خليج البصره والسومريون بيسموه خليج الديلمون. اسم الخليج الفارسى هو الاسم اللى استخدم فى الخرايط الرسمية للام المتحدة و اسامى الخليج الفارسى و بحر فارس هى الاسامى مستخدمة فى بعض كتب المؤرخين العرب و المصريين القدام و كمان فى العصر الحديث .
الخليج الفارسي غني (بالاضافة للبترول و الغاز الطبيعي) بحاجات تانية كتير زي الاسماك اللى بتتصاد و كانت مصدر رئيسي للغذاء بتاع شعوب المنطقه قبل البترول و كمان الشُعب المرجانية و اللؤلؤ.


سنة 330 (ق ع ح ) قدر الايرانيين القدام ياسسو اول امبراطوريه فارسيه (الاخمينيين) و عشان كدا الخليج بيدعوا ان الخليج فارسي من اكتر من 2300 سنة.و فى دلايل تاريخيه من ساعتها لحد دلوقتي على تسميته ببحر او بخليج فارس وهناك دلايل ايضا على تسميته باسمى اخرى. بعض المؤرخين العرب نفسهم فى العصور الوسطى و العصر الحديث استخدمو اسامى الخليج الفارسى و بحر فارس لكن ده مابيوضح ان كان اسمه السايد لان هناك من يسميه بالعربي او خليج القطيف. فى الستينات من القرن العشرين و مع انتشار الافكار العروبية ابتدت بعض البلاد تسمي الخليج دا باسم الخليج العربي و مع ذلك فالاسم دا مالقاش قبول خالص بره المنطقة العربيه و مش معترف بيه فى الامم المتحده او اى منظمه دوليه تانيه.
فى الجلسه التلاته و عشرين للامم المتحده فى مارس-ابريل سنة 2006، اسم الخليج الفارسي اتعاد تأكيده من تاني على انه الاسم الرسمي و الشرعي الوحيد المصرح باستخدامه من الدول الاعضاء فى الامم المتحده.


</doc>