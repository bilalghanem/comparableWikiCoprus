<doc id="80145" title="تسيبى ليفنى" url="https://arz.wikipedia.org/wiki?curid=80145">
تسيبى ليفنى

تسيبى ليڤنى (Tzipi Livni) سياسية اسرائيلية مشهورة اتولدت يوم 8 يوليو 1958 فى تل ابيب عاصمة اسرائيل .

تسيبى ليفنى تبقى بنت الراحل إيتان ليفنى (Eitan Livni) اللى كان عضو فى الكنيست عن حزب الليكود فى الفترة من سنة 1973 لغاية سنة 1984 ؛ وقبل كده كان عضو فى منظمة إرجون الإرهابية هو و امها سارة ليفنى (Sara Livni)

لما كانت تسيبى ليفنى فى سن 15 سنة انضمت لحركة بيتار اليمينية فى اسرائيل وشاركت فى المظاهرات اللى نظمتها الحركة ضد اتفاقية فك الإشتباك بين اسرائيل وبين كل من مصر و سوريا اللى حاول وزير الخارجية الأمريكى هنري كسنجر أنه ينفذها بعد حرب اكتوبر

تسيبى ليفنى كانت ظابطة برتبة سيغن فى جيش الدفاع الإسرائيلى ؛ وبعدما خلصت مدة الخدمة العسكرية دخلت كلية الحقوق فى جامعة بار إيلان الاسرائيلية . وفى الفترة من سنة 1980 لغاية سنة 1984 وقفت دراستها فى الجامعة مؤقتا لأنها انضمت فى الوقت ده للموساد (جهاز المخابرات الاسرائيلية) واشتركت فى أكتر من عملية لاغتيال افراد المقاومة الفلسطينية ، حتى إنها اعترفت بعد كده بأنها مارست الجنس مع شخصيات معينة علشان الموساد يقدر يعرف اماكنهم ويقتلهم ومع شخصيات تانية علشان تذلهم و تجبرهم على التعاون مع الموساد ، ومن اشهر العمليات اللى نفذتها أنها اشتغلت خدامة فى بيت عالم ذرة عراقى لحدما قتلته بالسم .

تسيبى ليفنى متجوزة المحامى الإسرائيلى نفتالى شبيتسر (Naftali Spitzer) من سنة 1983 ، وخلفت منه ولدين اسمهم عومرى (Omri) و يوفال (Yuval)

تسيبى ليفنى سياسية مخضرمة ، وانضمت لحزب الليكود سنة 1996 وفضلت عضوة فيه لغاية سنة 2005 لما سابته وانضمت لحزب كاديما اللى كبرت فيه بسرعة لغاية لما وصلت لمنصب رئيس الحزب وخدت بيه اعلى نسبة من الأصوات فى انتخابات الكنيست سنة 2009 وكانت هاتشكل الحكومة وقتها وتبقى رئيسة وزراء اسرائيل لكنها ماقدرتش تعمل ائتلاف مع احزاب تانية وده اللى أدى الفرصة لبنيامين نتنياهو (Benjamin Netanyahu) زعيم حزب الليكود أنه يشكل الحكومة بعدما عمل ائتلاف مع حزب اسرائيل بيتنا وبقى هو رئيس وزراء اسرائيل وبقت هى زعيمة المعارضة . وفى سنة 2012 خسرت منصب رئيس حزب كاديما لصالح شاؤول موفاز (Shaul Mofaz) وزير الدفاع السابق ، وفى يوم 1 مايو 2012 استقالت من الكنيست . وفى يوم 27 نوفمبر 2012 أسست حزب جديد اسمه حزب الحركة وبقت هى رئيسة الحزب اللى كسب 6 اماكن فى انتخابات الكنيست سنة 2013 .

تسيبى ليفنى عضو فى الكنيست من سنة 1999 ولغاية دلوقتى ؛ وكانت بتمثل حزب الليكود من سنة 1999 لغاية سنة 2005 ، وعن حزب كاديما من سنة 2005 لغاية سنة 2012 ، ودلوقتى عن حزب الحركة من اول سنة 2013




</doc>