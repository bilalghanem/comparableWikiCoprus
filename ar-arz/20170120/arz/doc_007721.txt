<doc id="80954" title="معركة بريطانيا" url="https://arz.wikipedia.org/wiki?curid=80954">
معركة بريطانيا

معركة بريطانيا ( ، المانى:Luftschlacht um England) كانت سلسلة من المعارك الجوية بين المانيا النازيه و بريطانيا فى الحرب العالميه التانيه ابتدت يوم 10 يوليه و خلصت 31 اكتوبر سنة 1940. الهدف منها السيطرة اضعاف بريطانيا و السيطرة على الجو كتمهيد لاحتلال بريطانيا. المعارك دى انتهت بفوز بريطانيا و فشل خطة احتلال بريطانيا و فضلت قوات المانيا فى الناحية التانيه من المانش.

بعد ما قامت جيوش المانيا النازيه بهزيمة فرنسا و بريطانيا و احتلال فرنسا بالكامل فى 22 يونيه 1940 . بقت المانيا النازيه بتمتد من بولندا لفرنسا ، هولندا ، بلجيكا ، لوكسيمبورج و الدنمارك و النرويج ، هيتلر كان مركز على اجتياح الاتحاد السوڤييتى و كان مؤمن انه بعد احتلال فرنسا و غلبه لكل اعدائه فى اوروبا الغربيه حيجبر الانجليز ، اللى دلوقتى من غير حلفا فى أوروبا، على معاهدة سلام فى صالحه ، و فى بريطانيا معظم الرأى العام و اغلب السياسيين كانوا موافقين على الصلح مع المانيا النازيه بس 
وينستون تشرشيل و اغلب حكومته كانت رافضه الصلح و حاولوا يخلوا الرأى العام معاهم و تجيهز البلد لحرب طويلة ، تشرشيل قال خطاب فى 18 يونيه 1940 " ان معركة فرنسا خلصت ، و اتوقع ان معركة بريطانيا سوف تبدا قريبا" 

هيتلر مكنش متوقع ان بريطانيا ممكن ترفض الصلح خصوصا بعد هزيمتها الجامده، و مكنش مجهز التجيهزات الكاملة لمواجهة بريطانيا ، و معظم جيوشه بتستعد للأجتياح الاتحاد السوڤييتى ، و كان عارف ان اى هجوم بر-مائى على الجزيرة حيبقى صعب خصوصا بوجود الأسطول فى قنال المانش فأمر هيرمان جورينج بتجهيز خطة لأضعاف بريطانيا من الجو و تدمير القوات الجوية البريطانية و نشر الاحباط بين الجيش و الناس كتمهيد لمواجهة بريطانيا على ارضها و احتلال الجزيرة ، بس سلاح الجو الملكى البريطانى قدر يقف قدام الغارات و الهجمات و الغارات المكثفة اللى كانت على القواعد العسكرية و المدن بالرغم من ان كل الظروف و عدد القوات كانت فى صالح المانيا.



</doc>