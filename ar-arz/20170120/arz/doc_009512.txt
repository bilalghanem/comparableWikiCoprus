<doc id="9228" title="العريش" url="https://arz.wikipedia.org/wiki?curid=9228">
العريش

العريش مدينة تقع على شط البحر المتوسط، شمال شرق سينا فى مصر، وهي عاصمة محافظة شمال سيناء.

تسكن فى مدينة العريش قبايل الملالحه و التياها وسواركة ومزينة والترابين ويعدي عدد قبيلة الترابين فى العريش 70 الف شخص. والعرايشية وهما سكان العريش الحضر اللى بيرجع اصل معظمهم للحامية قلعة العريش اللى لغاها محمد علي فمكانش من الجنود اللى جم من تركيا والبوشناق (البوسنة الحالية) إلا أنهم يستقروا بعائلاتهم ومن الجنوددول ينحدر معظم العرايشية ومنهم عيلة الكاشف، هناك بين العرايشية اللى بيعودون بنسبهم لأصول من وادي النيل زي عيلة المطري وعيلة الحجاوي اللى تربطهم مع زكريا الحجاوي صلة نسب، ومن العائلات المعروفة عايلة ال كريم وينحدرون من ال يعقوب وآل سليمان ومنهم تنحدر عيلة عثمان، هناك برضه النخالوة اللى يرجع نسبهم لحامية نخل بوسط سيناء ولهم نفس اصول حامية قلعة العريش وحتي لو كانت طباعهم تميل للبداوة بسبب احتكاكهم ببدو سينا فى الوسط خصوصاً قبيلة الملالحه العوامر و التياها. اما الفواخرية فليهم حي خاص ليهم. وتجمع اكتر المصادر ومنها نعوم بك شقير إن اصلهم سوري .. هناك برضه بين العرايشية اللى يرجع بنسبهم لقبايل بدوية زي عيلة العيادي ويرجعم لقبيلة العيايدة وعيلة الترباني اللى يرجعم لقبيلة الترابين من البقوم ويعدي عدد قبيلة الترابين فى العريش ل70 الف شخص.
ويتجمع البدو فى مدينة العريش بالاحياء الشرقية والغربية والشمالية والجنوبية وفي حي الصفا بيعيش فيه أعداد كبيرة من البدو من قبيلة التياها والسواركة
بس قبل ما تكون العريش عاصمة محافظة شمال سيناء كان يحكمها النظام البدوي والنظام القروي وهو نظام العمدة عشان كدا اسمت عيلة ال كريم بانهم «العمد» عشان العمودية فضلت تحت إيديهم طوال الفترة اللى قبل السلام وكان بيت العمدة مفتوح لكل الناس لحل المشاكل والخناقات.. ومتقفلش باب العمدة أبداً ومن اشهر اللى مسكوا العمودية الحاج كريم عبد الشافي كريم والحاج صالح كريم الذي انتقل لرحمة الله فى فترة الاحتلال ورفض إبنه الحاج رشدي صالح كريم تولي العمودية فى عهد الاحتلال عشان ميتعاملش مع السلطة الصهيونية
وبعد ما جاء السلام لأرض العريش.. استلمت الحكومة المصرية قيادة العريش وحولت اقليم سيناء لمحافظيتين.. شمال سيناء وعاصمتها العريش وجنوب سيناء وعاصمتها مدينة الطور وأهم مدنها السياحية شرم الشيخ اللى تعقد فيها اكتر المؤتمرات واللقاءات الرئاسية. وبقت المنطقة منطقة لجذب السياح والمستثمرين والأهالي لسهولة العبش فيها وطيبة اهلها وتوافر كل الموارد للحياة الكريمة باقل سعر لحد ما وصل عدد الوافدين الى العريش أكتر من عدد اهل العريش الاصليين العرايشية أنفسهم, وهناك الكتير من اهل العريش لم يستطيعوا الرجوع الى العريش بعد العدوان الاسرائيلي وعملوا برا مصر وفي دول الخليج. ويشتغل فى مدينة العريش ابناء الوادي اللى جاءوا بعد السلام وعودة سيناء إلي السيادة المصرية واكترهم من موظفي الحكومة.

الكليات اللى فى مدينة العريش جامعة قناة السويس، وييجي على راسها: كلية التربية فى العريش؛ وكلية العلوم الزراعيةوجامعة سينا الخاصةوالمعهد العالي للسياحة والفنادق والمعهد العالي للعلوم التجارية والحاسب الالي والمعهد العالي للغات

منتجع سويس إن العريش ( خمس نجوم ) من أكبر فنادق العريش ومن القرى السياحية قرية «سما العريش» ومنتجع «كورال بيتش» اللى يحدث فيه كل سنة سباق الهجن الدولي.



</doc>