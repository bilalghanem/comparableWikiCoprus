<doc id="3377" title="كنيسة اسكندريه المصريه الارتودوكسيه" url="https://arz.wikipedia.org/wiki?curid=3377">
كنيسة اسكندريه المصريه الارتودوكسيه

كنيسة اسكندريه المصريه الارتودوكسيه ( كنيسة الاسكندريه القبطيه الأرثوذكسيه; ‏ )‏ هى أكبر كنيسه مسيحيه فى مصر, كنيسة اسكندريه المصريه انفصلت عن بقية الكنايس بعد مجمع خلقيدونيا سنة 451 م, و لحد دلوقتى الفروق الدقيقه فى علم اللاهوت اساسا عن طبيعة المسيح بتسبب انقسام الكنايس. الجذور التأسيسية لكنيسة اسكندريه المصريه الارتودوكسيه مبنية فى مصر لكن ليها وجود فى جميع أنحاء العالم عن طريق المهاجرين الأقباط. رئيس الكنيسه هو بابا الاسكندرية و بطريرك عموم افريقيا عن كرسى القديس مرقس الرسولى. حوالي 95 ٪ من مسيحيين مصر بينتمو لكنيسة اسكندريه القبطيه الأرتودوكسية.

حسب التقاليد الكنيسة القبطية الأرثوذكسية هى كنيسة اسكندرية اللى انشأها القديس مرقس الرسول والمبشر فى النص الاولانى من القرن الاول حوالى سنة 42 ميلادى
على الرغم من ان فيه كنايس تانيه بتقول انها هى البطريركيات وبطاركة الاسكندرية, من بينها:


الكنيسة القبطية ليها انجازات كتيرة ومعترف بيها, يعني مثلاً القديسة فيرينا القبطية الاقصرية هى اللى بشرت شعب سويسرا بالمسيحية وعلمتهم فن الطب, اصلهم كانوا شعوب بدائية. وبالنسبة لأيرلندا اول ناس بشروا هناك بالمسيحية كانوا سبع رهبان اقباط لما راحوا جزيرة ايونا فى ايرلاندا و بشروا هناك بالمسيح وفي القداس الالهي المحفوظ فى مخطوطة فلامندية مكتوب (بارك يارب رهبان مصر اللى وصلولنا الايمان). والقديس اثناسيوس الرسولي البابا القبطي هو اول واحد بشر فى بلاد الغال (اللى هى فرنسا) لما كان فى المنفى. والقديس البابا ديسقورس القبطي هو اول واحد بشر فى جزيرة غاغرا فى اسيا الصغيرة (اللى هى تركيا دلوقتي) وكان اهل غاغرا بيعبدوا الصنم وكان فيهم مسيحيين لكن منحرفين والبابا بشر دول ورجع دوكهم. ده غير الانبا انطونيوس ابو الرهبنه اللى بيعتبر مؤسس الرهبنه فى العالم كله. وفيه كمان الاحباش بشرهم قبطى فى وقت البابا اثناسيوس الرسولي, و غيره.

تم إعادة تأسيس كلية اللاهوت سنة 1893. بخمس طلاب و كان اول مدير ليها هو يوسف بك منقريوس و بعده اتعين مكانه الاستاذ حبيب جرجس و بعده القمص ابراهيم عطيه. الكليه ليها فروع فى اسكندريه و مدن مصريه تانيه و ليها فروع فى بلاد بره مصر.

ظهرت حركات بتطالب بتطوير كنيسة اسكندريه الارتودوكسيه عشان تتماشى مع العصر الحديث ، و فى سنة 2006 انشق عنها الأنبا ماكسيموس و اسس كنيسه تانيه اسمها الكنيسه القبطيه الحقيقيه ( طايفة القديس أثناسيوس الرسولى ).

فيه حوالى 20 مليون مسيحيين اقباط أرثوذكس فى العالم. منهم ما بين 8 و 9 مليون فى مصر <ref name="The world factbook/Egypt/"></ref><ref name="U.S.Dept of State/Egypt"></ref><ref name="FCO/Egypt/"></ref><ref name="LOOKLEX Encyclopedia/Egypt/Religions&amp;Peoples"></ref><ref name="msn encarta/Egypt"></ref>

كمان فيه أعداد كبيرة فى المهجر فى زى دول زى الولايات المتحدة الامريكية ، كندا ، استراليا ، فرنسا ، ألمانيا ، و السودان . عدد المسيحيين الأقباط الأرثوذكس فى المهجر يبلغ حوالي 2 ملايين نسمة.




</doc>