<doc id="5643" title="سينا" url="https://arz.wikipedia.org/wiki?curid=5643">
سينا

شبه جزيرة سينا منطقه شكلها مثلث موجوده فى شمال شرق مصر و تربط بين اسيا و افريقيا و مساحتها (61,000 كم مربع) فيها اماكن مقدسه و سياحيه و اراضى زراعيه.
سينا بتطل على البحر المتوسط م الشمال و ع البحر الاحمر م الجنوب و بحدها م الغرب خليج السويس و قناة السويس و اما من ناحية الشرق فيحدها صحراء النقب (اسرائيل) و خليج العقبه و قطاع غزه.

شبه جزيرة سينا بيوصل اقصى طول ليها م الشمال للجنوب لحوالى 385 كم و عرضها م الغرب للشرق ل 210 كم. 
سينا متقسمه اداريا لمحافظتين:جنوب سينا و شمال سينا و بتعتبر من الناحيه الجغرافيه جزء من قارة اسيا.

اسرائيل احتلت سينا مرتين فى حوالى عشر سنين فى عهد الرئيس جمال عبد الناصر :المره الاولي سنة 1956 و انسحبت منها فورا بعد قرار الامم المتحده و المره التانيه سنة 1967 و ما انسحبتش منها الا بعد حرب اكتوبر 1973 بعد ما سيطرت مصر على جزء محازى للقناه و توقيع معاهدة سلام مع مصر سنة 1979.

بعد أحداث ثورة 25 يناير فى مصر ظهرت جماعات مسلحه فى سينا و حصلت اعتداءات على مدينة العريش و الشيخ زويد و على اتوبيسات اسرائيليه فى ايلات فى 18 اغسطس 2011 و قالت اسرائيل ان المعتدين كانو من غزه و دخلو ايلات من سينا اللى على حد قول اسرائيل فقدت مصر السيطره عليها و ده بطبيعة الحال ممكن يعرض مصر لفقدان جزء من سينا او لسينا كلها للمره التالته بعد ماكانت معاهدة السلام المصريه الاسرائيليه قدرت تحفظ السلام و تمنع حصول حرب بين مصر و اسرائيل لحوالى 35 سنه.و بكده يكون اعداء السلام قدرو يجرو مصر للحروب من تانى ، و مع التوازنات العسكريه والاستراتيجيه الحاليه فى العالم ، والتغييرات السياسيه فى خريطة الشرق الأوسط ، فى حالة دخول الجيش الاسرائيلى سينا موقف مصر مش حيكون هين.




</doc>