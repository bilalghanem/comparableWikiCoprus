<doc id="2747" title="مثليه جنسيه" url="https://arz.wikipedia.org/wiki?curid=2747">
مثليه جنسيه

إءرا الصفحه دي بالابجديه اللاتيني

الهوموسكسواليتى (”زَى-جنسى“; إنجليزى: Homosexuality; فرنساوى: Homosexualité) هى ميول جنسيه عند الشخص اللى بيميل/بتميل عاطفياً و جنسياً لأشخاص من نفس الجنس بتاعهُ/بتاعها. الرجاله اللى بيميلو للرجاله ليهم تسميه فى الكلام الدارج, و بردو ”جيى“ (gay) زى الإنجليزى. و الستات اللى بيميلو للستات, بيتسمّو بالمصرى و الإنجليزى ”ليزبيان (lesbian)“. الناس اللى بيميلو للرجاله و الستات "فى نفس الوقت" اسمهم ”بايسكسوال“. الناس الهوموسكسوال, و الـ”بايسكسوال“, و الترانسجيندر "بالإنجليزى transgender" بيعملو مجتمع المش هيتيروسكسوالى (LGBT). صعب نعرف عدد الهوموسكسوال.

كلهُ بيعتمد على التعريف. عادةً, الدراسات بتحط الرقم حوالين 5-10% من إجمالى السكان. فيه دراسه معروفه بإسم ريبورتات كينزى (Kinsey Reports) إتعملت فى 1948, بتقول إن حوالى 46% من الرجاله, و حوالى 7% من الستات استجابو جنسياً للجنسين. الهوموسكسواليتى معروفه بإنها موجوده فى كل الثقافات و كل البلاد.

الواحد ممكن يقول إن الهوموسكسواليتى هى الكلمه اللى بتستخدم للناس اللى بيميلو عاطفياً لـ نفس الجنس بتاعهم, بس موجود تعريفات تانيه. لما الواحد بيبُص للهوموسكسواليتى بـ معنا الناس اللى بيميلو لـ نفس الجنس بتاعهم, ناس أكتر بيتصنفو هوموسكسوال, لإن عادةً الناس بتستعمل الكلمه غلط و بتعتبر كلمة ”هوموسكسوالى“ يعنى بيمارس جنس هوموسكسوالى. عادةً, الكلمه بتستخدم عشان تعبر عن كل الناس اللى بيميلو لـ نفس الجنس بتاعهم, حتى ولو ما كانوش عملو جنس (قبل كده). ولو إن أغلب اللى باين من الهوموسكسواليتى هو العلاقات العاطفيه. أغلب ”الدلايل“ على الهوموسكسواليتى فى الثقافات القديمه باينه من رسمات رجاله فى علاقه عاطفيه او جنسيه, لإن هى دى أوضح حاجه.

فيه ناس بيتستعملو بردو الكلمه الإنجليزى "homophile" (من اليونانى "όμος" ”زَى“ و "φιλεῖν" ”يحب“). الكلمه دى عامةً ليها معنى ”أخف“. عادةً معناها الناس اللى بس بيميلو لـ نفس الجنس بتاعهم, بس مش, او مش قادرين يعملو علاقات مع نفس الجنس بتاعهم.

فيه كلام كتير ممكن يوصف الناس الهوموسكسوال. فيه شويه منهم بيستخدمو عشان يهينو الهوموسكسوال. على اى حال, المجتمع اللى مش هيتيروسكسوالى ساعات بيستعمل الكلام ده "بين بعض" عشان يوصفو نفسهم. بيتعمل كده عشان الكلام يبقى مش جارح أوى. "بردو فيه أكتر من كلمه ممكن تتقال فى الإنجليزى و يتقصد بيها ”هوموسكسوالى“."

(إنجليزى: Gay Pride او Homosexual Pride; فخر الجيى او الهوموسكسوال) فيه هوموسكسوال ما بيقولوش على ميولهم عشان بيخافو من اللى ممكن يحصل, او عشان هما عايشين فى مكان مش امان للهوموسكسوال.

ساعات الناس اللى بيقولو على ميولهم بردو بيقولو انهم ”فخورين“ "يعنى مش محرجين". الپرايد ليها معنى خاص للمجتمع المش هيتيروسكسوالى. معناه انهم بيحتفلو و فرحانين انهم هوموسكسوال. الپرايد مش مقصود بيها انهم عملو حاجه و فخورين بيها, بس المقصود هو ”عكس الإحراج“. فيه مدن كتيره بتعمل ”إحتفالات جيى پرايد“. الإحتفالات دى زمان كانت مظاهرات "(مسيرات إحتجاجيه)". النهارده, هى عادةً بتبقى إحتفالات من المجتمع المش هيتيروسكسوالى. عادةً بيبانو فى يونيه, فى ذكرى مظاهرة ”ستونوول“ (Stonewall) اللى حصلت فى مدينة نيو يورك فى 1969. المظاهرات دى حصلت عشان البوليس إتحرّش و قبض على ناس عشان هما هوموسكسوال. مظاهرة ”ستونوول“ (Stonewall) ساعات بتتسمّا ”بداية حركة حقوق المجتمع المش هيتيروسكسوالى.“




</doc>