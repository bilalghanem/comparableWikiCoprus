<doc id="15972" title="ميكايل اجريكولا" url="https://arz.wikipedia.org/wiki?curid=15972">
ميكايل اجريكولا

ميكايل اجريكولا (بالفينلاندى: Mikael Agricola)( اتولد حوالى:1510 – مات:9 ابريل 1557) كان قسيس فينلاندى بيعتبر ابو اللغه الفينلاندى الحديثه و واحد من اهم المصلحين البروتيستانتيين فى السويد و فينلاندا.
اجريكولا كان اول واحد يترجم العهد الجديد من اللاتينى للفينلاندى ، اتنشرت الترجمه دى سنة 1548 و كان فيها 718 صفحه و عدد كبير من الرسوم التوضيحيه.كمان ترجم اجريكولا عدد تانى من كتب الصلوات و الادعيه و الطقوس الكنسيه و عشان كدا بيعتبروه العلما بتوع اللغويات انه هو اللى حط الاساسات بتاعة اللغه الفينلاندى الادبيه و اللى كانت قبل كدا مالهاش اى اعتراف رسمى و بيتقال عليها "عاميه".
تكريما لدوره الريادى فى تأكيد الهويه القوميه الفينلانديه عن طريق اللغه ، بتحتفل فينلاندا يوم 9 ابريل (يوم اما مات)و بتترفع الاعلام الوطنيه و بيسموه يوم اللغه الفينلاندى.


</doc>