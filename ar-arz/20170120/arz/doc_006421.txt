<doc id="13791" title="عمرو أديب" url="https://arz.wikipedia.org/wiki?curid=13791">
عمرو أديب

عمرو عبد الحى مصطفى اديب ( اتولد فى المحله الكبرى، مصر، 23 اكتوبر 1963) إعلامى و مقدم برامج مصرى متميز اشتهر بوقوفه مع الانظمة الحاكمة (مبارك والسيسي ومعرضته الشديدة للرئيس محمد مرسي. عنده شعبيه كبيره فى مصر بين كل طبقات الشعب المصرى و شعبيه كبيره كمان فى الدول العربيه. الإبن الوسط للسيناريست و الكاتب عبد الحى اديب و اخو المنتج السينمائى عماد اديب (اخوه الكبير) صاحب شركة جود نيوز. درس فى فيكتوريا كوليج فى القاهره و بعدين فى كلية الاعلام فى جامعة القاهره. بيعتبر عمرو اديب من أحسن اللى بيقدمو البرامج التلفزيونيه فى مصر و مشهور بإسلوبه المتميز اللى بيتكلم بيه. من برامجه المشهوره اللى بيقدمها برنامج القاهره اليوم على قناة "اليوم" اللى تبع شبكة "اوربت شوتايم" (OSN) و الاول كان بيتبع بس شبكة اوربت بس بعد الاندماج للشوتايم دلوقتي تبع اوربت شوتايم و كمان قناة اليوم بتذيع على اكثر من 6 اقمار البرنامج بيتشاف فى اكتر من قاره فى العالم، و بيرأس تحرير جورنال "العالم اليوم" و المدير التنفيذى لشركة جود نيوز الاعلاميه بتاعة أخوه عماد اديب.

عمرو اديب مجوز المذيعه و الاعلاميه المشهوره فى مصر و اللى شغاله فى التلفزيون المصر و كمان "شبكة قنوات النيل" (NTN) لميس الحديدي و جايب منها ولدين.عمرو اديب معروف بوطنيته و شعوره الانتمائى لبلده مصر و كانت ليه مواقف مشرفه فى التصدى لمحاولات تشويه صورة مصر فى الاعلام العربى. بعد ماتش الكوورة فى تصفيات كاس العالم بين مصر و الجزاير يوم 18 نوفمبر 2009 فى السودان فتح تليفونه على الهوا عشان يتلقى طلب مساعدات من المصريين فى السودان عشان يوصلها للمسؤولين. و استمر فى مناقشة الموضوع و اتعرض المصريين لإساءات من المشجعين الجزايريين بعد الماتش و ضرب على مصالح مصر فى الجزاير و تدمير مكتب شركة مصر للطيران فى الجزائر. عمرو اديب كمان معروف بحبه و انه بيشجع نادى الزمالك.

جزء من مكالمه تليفونيه حلوه فى برنامج "القاهره اليوم" بتاريخ 23 نوفمبر 2009 عن موضوع القوميه العربيه بين عمرو اديب و العربى فهد العرابى رئيس أسبا للدراسات و العلوم و الاعلام عشان اعتداءات الجزايريين على المصريين و اللى بتلقى ضؤ على مفهوم العروبه اللى فيه مصريين بقوا بيعتبروها ابتزاز:

- العرابى: حتى لو هاجموها الجزائريين حتى لو هاجموها السعوديين حتى لو هاجمها أى حد، مصر معروف دورها و معروف تاريخها، هى دوله رائده و هى دوله لازم تكون فعلاً قياديه و انت جلت جبل يومين مع المعنى هدا إن مصر بدورها القيادى لازم أن تتحمل كثير من الإساءات، نعم يجب أن تتحمل

- عمرو اديب: ليه ؟

- العرابى: لازم تتحمل

- عمرو اديب: ليه مكتوبه فى كتاب يعنى ؟ ربنا قال ايه.. ربنا قال "ادخلوها إن شاء الله امنين" مش ضاربين..

- العرابى: نعم؟

- عمرو اديب: ربنا.. هل كتب فى القرأن على مصر إن ده يكون قدرها ؟

- العرابى: نعم

- عمرو اديب: ايوه ؟

- العرابى: نعم انك تكون قائد للعالم العربى و القائد هو الرائد يتحمل..





</doc>