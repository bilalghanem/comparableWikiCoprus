<doc id="14763" title="وات تايلر" url="https://arz.wikipedia.org/wiki?curid=14763">
وات تايلر

وات تايلر او والتر تايلر ( بالانجليزى: Wat Tyler) (مات: 15 يونيه ، 1381) كان ثورى انجليزى قاد ثورة الفلاحين بتاعة سنة 1381 اللى بتعتبر اول ثوره شعبيه كبيره فى تاريخ انجلترا.كان لقيادته للثوره دور مهم جدا فى نجاحها كاول اعتراض شعبى على الضرايب القاسيه اللى كانت بتتفرض على الفلاحين و الطبقات الفقيره فى المجتمع.نجحو الفلاحين تحت قيادته فى انهم يستولو على مدينة كانتيربورى فى جنوب شرق انجلترا و اتقدمو منها و دمرو قصر سافوى و دخل لندن نفسها على راس 500000 ثاير و عدو
كوبرى لندن من غير مقاومه و وصلو لحد برج لندن و هناك اسرو اسقف كانتيربورى السيئ السمعه سيمون سودبورى و بعدين قطعو راسه هو و كام واحد من اتباعه.

يوم 15 يونيه حصلت معركه كبيره بين الثوار و بين الجيش الملكى اتجرح فيها وات تايلر جروح خطيره.شالوه زمايله و ودوه مستشفى بارتولومى. باوامر من عمدة لندن ويليام وولورث، اتجرجر وات من المستفى و اتسحل و اتقطعت راسه. بعد ما مات تايلر، سيطرت الحكومه بسرعه على الثوار و فرضت سيطرتها و نفذت اللى فى دماغها.


</doc>