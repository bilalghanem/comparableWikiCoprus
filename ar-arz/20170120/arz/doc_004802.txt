<doc id="14499" title="سلمى الشماع" url="https://arz.wikipedia.org/wiki?curid=14499">
سلمى الشماع

سلمى الشماع هى مذيعه مصرية اتخصصت فى تقديم برامج المنوعات. من اشهر برامجها برنامج (زوووم) اللى كان بيتذاع فى فترة التمانينات والتسعينات وكان عن الاعمال الفنية الجديده. بعد كدة بقت رئاسة قناة النيل للمنوعات (من ضمن قنوات النيل المتخصصه) فى بداية افتتاحها واللي بقى اسمها دلوقتي (نايل لايف). فاز برنامجها (زوووم) بجايزة فى مهرجان الاذاعه و التلفزيون.

سلمى الشماع اتخرجت من كلية الاداب قسم صحافة وابتدت صحفية فى جرنال الاهرام. اول ظهور ليها على التليفيزيون كان فى برنامج النادي الدولي مع سمير صبري وفريدة الزمر على التليفزيون المصرى. سلمى الشماع اشتغلت فى اذاعة مونت كارلو كذا سنة وكانت مسئولة فى الفترة المسائية. اهم البرامج اللى قدمتها على التليفزيون المصري كان برنامج كشكول، وذاكرة السينما، وصديق من افريقيا، وعالم الجاز، والموسيقى للجميع، وزوم. سلمى الشماع دلوقتي بتقدم برنامج (مع سلمى) واللي بيتذاع كل يوم جمعة على قناة اون تي فى.

سلمى الشماع بتقول انها مش عايزة تمثل بالرغم من انها بتحب السينما. سلمى الشماع ظهرت فى فيلم معالي الوزير ضيف شرف بشخصيتها الحقيقية بتحاور فيه الوزير او الشخصية اللى جسدها احمد زكى.


</doc>