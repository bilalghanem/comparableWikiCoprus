<doc id="9714" title="تحليل نفسى" url="https://arz.wikipedia.org/wiki?curid=9714">
تحليل نفسى

التحليل النفسى (‏ psychoanalysis او Freudian psychology; ‏ ‏ psychanalyse;‏ ‏ Psychoanalyse), نظريه فى السايكولوجيا (علم النفس) و العيا النفسى و العقلى, و طريقة علاج نفسى بداها سيجموند فرويد و اتبعه فيها علما نفس كتير بتعديل و من غير تعديل. بتقوم نظرية التحليل النفسى على مفاهيم اساسيه هى: الدوافع اللاشعوريه اللى الانسان ما بيعيهاش مع انها بتأثر على سلوكه و اهمها الليبيدو (الطاقه الجنسيه), و الصراع اللى بينشأ بين دوافع الانسان و القيود و التابوهات المفروضه عليه (شوف كمان تابو), و الرمزيه اللى هى عباره عن تعبير السلوك عن رغبات لاشعوريه, و ميكانيزمات الدفاع و دى اساليب بيلجأ ليها الفرد للدفاع ضد القلق زى النقل و التبرير و الاسقاط.

بتتضمن نظرية التحليل النفسى تطور النمو الجنسى السيكولوجى اللى بيمر فيه الليبيدو بكذا مرحله لغاية ما بيوصل الفرد لمرحلة النضج الجنسى السيكولوجى. بيأدى حصول ثبوت او ارتداد لظهور الوسواس القهرى (عصاب) و الذهان.

أهم مفاهيم التحليل النفسى هى:

بتقوم طريقة التحليل النفسى فى العلاج على اساس الانسياب الحر للافكار و التداعى اللى بتسمح للعيان استرجاع شوية ذكريات منسيه, و التفريغ الانفعالى, و تحليل الاحلام عن طريق تفسير رموزها و صورها لمساعدة العيان على الاستبصار و التحويل. بيستخدم التحليل النفسى فى علاج الهيستيريا و القلق و المخاوف المرضيه و الوسواس القهرى و الامراض السايكوسوماتيه (نفسيه - جسميه).

فرويد بيعتبر اعراض الهيستيريا تعبيرات عضويه عن صدمات مكبوته و صراعات نفسيه لاشعوريه بترجع لايام طفولة العيان, و ان دوافعها جنسيه و استخدم التنويم فى علاجها.

أثرت نظرية التحليل النفسى على مختلف العلوم الانسانيه زى التربيه و الطب و السوسيولوجيا و علم الاجرام و الادب و الفن.



</doc>