<doc id="23632" title="جرنال الدستور" url="https://arz.wikipedia.org/wiki?curid=23632">
جرنال الدستور

الدستور هى جرنال مصرى بتصدره مؤسسة الدستور للصحافة والنشر و شعارها متاخد من كلام سعد زغلول بان الامة هى المصدر الحقيقى للسلطة. مؤسسها ابراهيم عيسى و اللى كان رئيس تحريرها من وقت ما طلعت ف 1995 لحد ما اتشال من رئاسة التحرير فى 5 اكتوبر 2010. العدد الاول للجرنال اتنشر فى ديسمبر 1995 بتصريح من قبرص , ودا كان اسلوب مشى عليه صحف مصرية وقتها عشان يفلتوا من القوانين اللى بتقيد حرية التعبير و اصدار الجرايد , فى سنة 1998 قفلته الحكومة المصرية الجرنال و بعدين قدر عيسى انه ياخد حكم قضائى فى سنة 2001 انه يرجع الجرنال تانى و فعلا رجع الجرنال مرة تانية فى سنة 2005 كجرنال اسبوعى بيطلع كل يوم اربع و بعدين اتحول لجرنال يومى بعدد خاص كبير كل يوم اربع بعد ما حقق شعبية كبيرة. فى سنة 2010 باعها مالكها القديم ل السيد البدوى شحاتة و مجموعة من المساهمين, رئيس حزب الوفد الجديد و صاحب قنوات الحياة الفضائية و مصانع ادويه, ب16 مليون جنيه مصرى، و بقى الرئيس التنفيذى لمجلس الإدارة رضا ادوارد و اتفقت الاطراف كلها ان ابراهيم عيسى حيفضل رئيس للتحرير و الجرنال حيمشى بنفس الاسلوب و سياسة التحرير اللى كان ماشى به.بس فى 5 اكتوبر 2010 شال السيد البدوى ابراهيم عيسى من رئاسة التحرير و دا رفضه الصحافيين اللى شغالين فى الجرنال و دخلوا فى اعتصام مفتوح, و بعدها استقال السيد البدوى من رئاسة مجلس الادارة و برر كدا انه استقال عشان يتفرغ لحزب الوفد.الجرنال دلوقتى ملوش رئيس مجلس ادارة او مجلس ادارة ولا رئيس تحرير, بالرغم من الصحافيين رافضين قرار اقالة عيسى و بيعتبروه لسه رئيس تحرير و انفصلوا بموقع الجرنال على النت و شالوا اسم المالك الجديد و مخلين اسم عيسى كرئيس تحرير لحد دلوقتى.
الدستور بتتكون من 14 صفحة فى الاصدار اليومى و و 24 بالعدد الأسبوعى اللى بيتوزع كل يوم اربع.رجع الجرنال فى 23 مارس 2005 كل يوم اربع و اتطور بعد كدا و بقى جرنال اسبوعى فى 31 مارس 2007.و جاه الاصدار الجديد من الدستور بشكل جديد و مبتكر و اعتمدت على صحفيين شباب كتير و اغلب المقالات كانت بتتكتب بالمصرى و كانت بتستخدم الكاريكاتير كتير فى الجرنال و بتهاجم الحكومة المصرية بشكل كبير جدا و بدون حدود و بسبب كدا اتحاكم صحافين فى الدستور اشهرهم رئيس التحرير السابق ابراهيم عيسى و اتحكم عليه بحبس شهرين ,اتشال بعد ما طلع له عفو رئاسى, و بتعتبر تجربة جديدة فى الصحافة المصرية.


</doc>