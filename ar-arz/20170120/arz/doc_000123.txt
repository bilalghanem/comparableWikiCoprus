<doc id="19645" title="نطاط الطين" url="https://arz.wikipedia.org/wiki?curid=19645">
نطاط الطين

نطاط الطين (بالانجليزى :Mudskipper) هو نوع من انواع السمك بيتمير بقدرته على المشى على الارض باستعمال الزعنفتين القدمانيتين بتوعه اللى متحورين على شكل رجلين. فيه 6 انواع من نطاط الطين و بينتمو كلهم لعيلة اسمها (Periophthalmidae) و موطنه الاصلى فى المحيط الباسيفيكى و الهندى من اول افريقيا لحد اوستراليا و بولينيزيا. بيعيش فى المستنقعات و على الشواطئ فى مناطق المد و الجزر (Intertidal) و خصوصا فى الحتت اللى فيها طينه و عشان كدا اسمه "نطاط الطين" (Mudskipper).نطاط الطين مطيول و ممكن يوصل طوله لحد 30 سم. زعانفه الورانيه زعانف عاديه زى بتاعة السمك انما زعانفه القدمانيه اتحورت و بتشبه الرجول فى الشكل و فى الوظيفه.بيتميز كمان نطاط الطين بعيونه الكبيره الجاحظه المدوره. نطاط الطين و هو فى المايه بيتنفس من خياشيمه اما و هو على وش الارض فبيتنفس الهوا عن طريق الجلد زيه زى الضفادع و بيتغذى على القشريات و الحيوانات الزغيره التانيه.


</doc>