<doc id="22057" title="الدانوب الازرق" url="https://arz.wikipedia.org/wiki?curid=22057">
الدانوب الازرق

الدانوب الازرق هو الاسم المشهور بتاع مقطوعه موسيقيه كلاسيكيه اسمها "على الدانوب الازرق الجميل" (‏ An der schönen blauen Donau). المقطوعه الفها سنة 1866 الموسيقار النمساوى يوهان شتراوس التانى المشهور باسم ملك الفالتس لانه كان من اول الناس اللى عرفت اهالى ڤيينا على النوع دا م الموسيقا.
نهر الدانوب لعب دور كبير فى تشكيل الحدود بتاعة الدول الامبراطوريات فى شرق و وسط اوروبا و الهم بعظمته و جماله مبدعين كتير و كان من اهمهم يوهان شتراواس اللى خلد اسم النهر بمقطوعته الموسيقيه و اللى رمزت للامبراطوريه النمساويه و للجاه بتاعة عاصمتها فيينا.
بعد ما اتكتبت الموسيقا و اتعزفت لاول مره يوم 13 فبراير سنة 1867 فى حفله عملتها جمعية فيينا للكورال الرجالى، اضاف الشاعر يوسيف فييل كلمات للموسيقا. المقطوعه ما حققتش نجاح فى الاول و بعد شويه عمل شتراوس تعديلات عليها و حولها للاوركيسترا عشان تناسب المعرض العالمى (Exposition Universelle) فى پاريس و هناك حققت اكبر نجاح ليها و لسه لحد دلوقتى بتعتبر من اشهر المقطوعات الكلاسيكيه اللى ليها شعبيه كبيره.


</doc>