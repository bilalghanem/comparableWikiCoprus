<doc id="23254" title="الجمهوريه العربيه اليمنيه" url="https://arz.wikipedia.org/wiki?curid=23254">
الجمهوريه العربيه اليمنيه

الجمهوريه العربيه اليمنيه او اليمن الشمالية. كانت دوله موجوده من سنة 1962 لحد سنة 1990. الجمهوريه العربيه اليمنيه قامت بعد انقلاب عسكرى قام به ثوار متئثرين بافكار القوميه العربيه, بتاعة جمال عبد الناصر و قيام الجمهوريه العربيه المتحده, على المملكه المتوكليه اليمنيه و عرفوا انهم يسيطروا على شمال اليمن و اعلنوا قيام الجمهوريه العربيه اليمنيه و عاصمتها صنعاء و رئسها عبد الله السلال بدعم من السلطه المصريه و مجموعات قبليه فى شمال اليمن. بالاعلان دا ابتدت حرب اليمن اللى دخلت فيها مصر جنب الجمهوريه و السعوديه و الاردن فى صف المملكه المتوكليه اليمنيه, الحرب دى كانت فى الاساس حرب بين مصر و السعوديه, و كل طرف دعم و ارسل عساكر فى اليمن.الحرب خلصت لما القوات المصريه انسحبت فى سنة 1967 و على سنة 1968 خلص الخلاف بين الجمهورين و انصار الملكيه و اعترفت السعوديه بالجمهوريه اليمنيه فى 1970. تاريخ الجمهوريه كان مليان بانقلابات و اغتيالات و تدخلات خارجيه فى شئون الدوله من جانب السعوديه, اللى عايزه تقضى عليها, و السلطه المصريه, اللى كانت عايزه تثابتها. انتهت الجمهوريه العربيه اليمنيه رسمى لما اتحدت مع جمهوريه اليمن الديمقراطيه الشعبية يوم 22 مايو سنة 1990 تحت اسم اليمن.


</doc>