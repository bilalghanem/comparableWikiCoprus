<doc id="3697" title="اطر" url="https://arz.wikipedia.org/wiki?curid=3697">
اطر

الاطر (القطر) هوه مجموعة عربيات متوصله ببعض و بتمشى على قضبان ثابته عشان تنقل الناس و البضايع.القضبان غالبا ما بتكون اتنين بس فى اقُطُرَه بتمشى على قضيب واحد (مونوريل-Monorail) و فى اقُطُرَه تانيه بتمشى بقوة الطاقه المغناطيسيه (ماجليف-MAGLEV).

من بدايات القرن التسعتاشر و لحد نص القرن العشرين كانت الاقُطُرَه بتشتغل بطاقه البخار.دلوقتى معظم الاقُطُرَه الحديثه بتشتغل بالديزيل او بالكهربا الى يتتوصل للاطر عن طريق اسلاك فوقانيه او قضيب تحتانى.

فكرة الاطر اللى بيمشى على قضبان قديمه من ايام الرومان اللى كانو بيرصفو الشوارع بالحجاره اللى بينقلوها فى صناديق بعجل بتمشى على قضبان. نفس الطريقه اتطبقت قى انجلترا فى مناجم الفحم بس العربيات دى كانت بتتجر بالاحصنه و القضبان كانت معموله من الخشب مش من الحديد.



</doc>