<doc id="14939" title="منصور الرحبانى" url="https://arz.wikipedia.org/wiki?curid=14939">
منصور الرحبانى

منصور الرحبانى (انطلياس ، لبنان، 1925 - 13 يناير 2009 )، ملحن لبنانى كبير من رواد الموسيقا اللبنانيه فى العصر الحديث. شكل مع اخوه الكبير عاصى الرحبانى و المغنيه فيروز فريق فنى اتعرف بإسم " الاخوين رحبانى " و كانت فيروز بتقوم بالبطوله المطلقه. قدم كذا مسرحيه غنائيه منهم " الوصيه " و " ملوك الطوائف " و " المتنبى " و " حكم الرعيان " ، و فى مهرجان بيبلوس فى جبيل فى صيف 2008 قدم مسرحياته " سقراط " و " عودة طائر الفينيق " .

اتولد منصور الرحبانى فى انطلياس فى لبنان سنة 1925 و ابوه كان حنا الياس رحبانى. وعاش مع اخوه عاصى طفوله صعبه قبل ما يكبرو و يشتهرو. بيحكى الشاعر اللبنانى هنرى زغيب فى كتابه " الأخوين رحبانى طريق النحل " على لسان منصور انهم اتشردو كتير فى بيوت البؤس و عاشو فى بيوت ماهياش بيوت وإن دى كانت طفولتهم.

استوحى الأخوان رحبانى مزيكتهم من التراث اللبنانى و المارونى. بعدة وفاة اخوه عاصى جوز فيروز قدم مسرحية " صيف 840 " بطولة غسان صليبا و هدى حداد أخت فيروز.

منصور الرحبانى ليه كمان اربع دواويين شعر هى " القصور المائيه " ، و " وأسافر وحدى ملكاً ، و " أنا الغريب الاخر " و " بحار الشتى " اللى عباره عن شعر محكى.

اتوفى عاصى الرحبانى فى 13 يناير 2009 فى مستشفى " أوتيل ديو " بعد ما اتصاب بأنفلونزا حاده.



</doc>