<doc id="27793" title="حزب النور" url="https://arz.wikipedia.org/wiki?curid=27793">
حزب النور

حزب النور هو حزب سلفى اسلاموى اسسه السلفيين فى مصر فى اواخر مايو 2011 بعد ثورة 25 يناير و زوال حكم الريس حسنى مبارك. بيقول السلفيين إن الحزب مدنى بس مرجعيته دينيه ، و ده لتلافى القانون اللى بيحظر تأسيس احزاب دينيه و هى طريقه ابتدعتها الجماعات الدينيه فى مصر لتقنين احزابها الدينيه. الحزب عمل برنامج من 43 صفحه قيه 7 فصول هى : الهويه والبرنامج السياسى ، البرنامج الاقتصادى ، المجال الاجتماعى ، السياسه الخارجيه ، المجال الأمنى، التعليم والبحث العلمى. بيقول الدكتور عماد جاد الخبير فى مركز الاهرام للدراسات السياسه والاستراتيجيه إن السلفيين بيقصدوا بالدوله المدنيه دوله مرجعيتها دينيه تكون فيها كل القوانين حسب الشريعه الاسلاميه. بالنسبه لهوية مصر فبيعتبروها هويه اثنيه-دينيه يعنى مصريه-اسلاميه.



</doc>