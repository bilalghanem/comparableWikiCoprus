<doc id="13524" title="مالكوم اكس" url="https://arz.wikipedia.org/wiki?curid=13524">
مالكوم اكس

مالكوم اكس او مالكوم ليتل او Malcom Xالحاج مالك شباز (19 مايو 1925 - 21 فبراير 1965). كان ناشط امريكانى و خطيب اجتماعى و دينى ، انضم لحركة امة الاسلام بزعامة «إليجا محمد»، اللى كانت بتعتقد بأن الاسلام هو دين السود بس وبعدين بقى مسلم على المذهب السنى و عرف الاسلام و كان متخض انه واحد من اكبر الشيوخ السود الامريكان و، اللى محدش فيهم يعرف حاجة عن الصلاة و لا عن الصيام ولا اغلب مبدأ الدين الاسلامى ، و كان ماشى ورا افكار حركة امة الاسلام اللى تقريبا بتعتبر نفسها مذهب اسلامى بس فيها معتقدات كتيير عكس مبادىء الاسلام الاساسيه . مالكوم اكس كان واحد من اكبر قواد حركة الحريات المدنيه اللى كانت ضد العنصريه اللى كانت متشرة جامد فى امريكا فى الوقت دا هو و مارتن لوثر كينج.

مالكوم كان معروف بعناده و كان ليه شوية افكار معادا للبيض اللى كانوا قتلوا ابوه وهو صغير و حرقوا بيتهم, العنصريه ائثرت على شخصيه مالكوم جامد فى طفولته ابوه اتقتل على ايد متطرفين بيض عشان هو اسود و اتعامل معامله وحشة من الناس و مدرسه فى المدرسه قالوا ان حلمه انه يبقى محامى لما يكبر خيال و شبه مستحيل عشان هو اسود. مالكوم دخل فى سكة الاجرام لما كبر و اتحكم عليه بالسجن اكتر من مرة و فى اخر مرة كان فى تشكيل عصابى مع مجموعة من السود والبيض ولما اتقبض عليهم القاضى حكم عليه حكم شديد عشان هو اسود واده لزمايله البيض براءة او احكام خفيفة. لما دخل السجن اتعرف على واحد مسلم كان تبع حركة اسمها امة الاسلام, الحركة دى كانت مؤمنه ان الاسلام هو دين السود و ان لازم تتجنب البيض و عادتهم و دينهم و كل حاجة ليها صلا بيهم. اسلم مالكوم و اتغيرت حياته وبقى بيدرس وبيقرا فى السجن وطلع من السجن سنة 1952 مثقف و بقى بيدعوا الناس انهم يسلموا و ينضموا لامة الاسلام عشان تجيب حقوقهم. وبقى من زعماء المسلميين السود و واحد من قواد الحركات اللى كانت ضد العنصريه.

مالكوم كان معترف ان الاسلام غير حياته و طريقة تفكيره للاحسن و انشق عن افكار امة الاسلام بعد ما اكتشف انها عنصريه و بتقول و بتعمل حاجات عكس اساسيات الاسلام. و اتغض ان امة الاسلام بتتكلم فى السياسه و سايبه الدين خالص , تقريبا محدش من السود المسلمين بيعرف يصلى ولا عارف معلومات مهمة عن الاسلام زى الصوم, وهو شخصيا مكنش بيصلى فى الاول وهو كان شيخ. مالكوم بقى مسلم على المذهب السنى و ابتدى يصلى و يعمل الحاجات اللى بيعملها اى مسلم فى العالم و بدا يدعوا الناس للاسلام الحقيقى و افكاره اللى ضد العنصريه من جميع الاطراف و ان البنى ادميين كلهم متساويين وقرر انه يروح يحج فى سنة 1964. فى السنة دى زار مصر وقابل شيخ الازهر و جمال عبد الناصر اللى ساعتها كان بيحكم و زار مجموعة من الدول الافريقيه و طلع على الحجاز عشان يحج وقابل الملك فيصل بن عبد العزيز . وهناك شاف مسلمين زيه من كل بلد و لون. واكتشف و اقتنع ان الاسلام مش دين السود بس, دا دين الدنيا كلها و ان الاسلام مش بيفضل عرق او جنس على التانى و ان كلهم زى بعض. مالكوم قال انه فهم فى فترة الحج و السفر دى اللى مكانش فهمه طول ال39 سنه اللى فاتوه من حياته.


حصل خلافات كبيرة بين مالكوم و امة الاسلام, بعد ما انشق عنها و قال انها مش بتقول كلام صح و ان اللى بتقوله على الاسلام مش صح و زاد الموضوع لما انضم ليه على المذهب السنى مجموعة كبييره من اللى كانوا فى امة الاسلام و انضم ناس سود و بيض معاه و التغيرات اللى حصلت فى افكاره و رئيه. المتطرفيين البيض و فى نظريات ان الFBI و تجار المخدرات اللى مالكوم دمر شغلهم كانوا ليهم علاقه باغتياله.

اتضرب 16 رصاصه فى صدره وهو بيخطب فى الناس فى جامع فى نيويورك ودا كان فى 21 فبراير 1965م.


</doc>