<doc id="10371" title="فيزيا" url="https://arz.wikipedia.org/wiki?curid=10371">
فيزيا

الفيزيا (جايه من اليونانى فيزيس "φύσις" يعنى طبيعه) هو علم طبيعى مهم و اساسى و بيدرس الماده و الطاقه و العلاقه بينهم.بشكل اوسع شويه ممكن تعريف الفيزيا بانها تحليل للطبيعه بهدف فهم الطريقه اللى بيتصرف بيها العالم و الكون.

الفيزيا بتهتم بأسئلة مهمة واساسية عن الكون ونشأته وطبيعته. الفيزيا ما بتخرجش برة إطار من إتنين :

الاول : الإطار النظرى وشغلها بيكون انها تطور وتقترح نماذج ونظريات بتشرح بيها الملاحظات التجريبية عن طريق الرياضة.

التانى : الإطار التجريبى وشغلها بيكون وصف الظواهر الطبيعية فى ظروف مش قياسية ( مش بنتعرضلها فى الحياة اليومية ) مثلا زى : ازاى خواص المادى الكهربية بتتغير عند درجة حرارة صفر درجة مئوية. 
علوم الفيزيا بتنقسم تحت مجموعتين كبار هما : 




بدأ علم الفيزيا بالفيزيا الكلاسيكية ودلوقتى بقت فيزيا كلاسيكية و حديثة. وللتميز بينهم , تاريخ الفيزيا الكلاسيكية بيتمد من حوالى 400 سنة على ايد علماء زى نيوتن و جاليليو فى مجال الميكانيكا , و امبير وفاراداى وماكسويل و اورستد قبل 150 سنة فى مجال الكهربية والمغناطيسية والفيزيا دى بتدرس الأجسام الكبيرة و نتايجها مش بتنطبق على الأجسام الصغيرة جدا.

اما الفيزيا الحديثة ابتدت فى القرن العشرين على 3 مراحل الأولى فى 1905 . كان نموذج اينشتاين الرائع الى صور ان الضوء عبارة عن فوتون, وبعديها بشهور قليلة نظريته النسبية الى بتوصف الأجسام وهى بتتحرك بسرعة النور , ويجى الانجاز التالت سنة 1910 اكتشف رزر فورد نواه الذرة , كل دا شجع علماء نظرية الكم دبرولى وهايزنبج وشرودنجر وديراك و غيرهم , و لسة الإكتشافات العظيمة فى الفيزيا لحد دلوقتى.


</doc>