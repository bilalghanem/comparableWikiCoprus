<doc id="24996" title="متحف محمود خليل" url="https://arz.wikipedia.org/wiki?curid=24996">
متحف محمود خليل

متحف محمد محمود خليل متحف مصرى موجود فى حى الزمالك ف القاهرة. فى الاساس المتحف كان البيت بتاع محمد محمود خليل اللى قدر انه يجمع كمية لوحات و تماثيل و اعمال فنيه قيمه جدا و وصى مراته بعد ما مات و هى تموت انها تتبرع بالمكان للحكومه المصريه عشان تحوله لمتحف فنى. المتحف افتتحوه اول مرة فى سنة 1962 و بعدين اتنقل لقصر الامير عمرو ابراهيم فى سنة 1971 و بعدين افتتحوه تانى فى الزمالك فى سنة 1979.الامن فى المتحف اتقال انه ضعيف جدا و مش بالمواصفات اللى المفروض تكون مطلوبه فى المتاحف و اثبت ان الاتهمات دى صح لما ف يوم 22 اغسطس 2010 اتسرقت لوحة زهور الخشخاش ,اللى موجوده فى المتحف و اللى رسمها فان جوخ, اتسرقت فى عز الظهر ف يوم و محدش لاقيها لحد دلوقتى.المتحف فيه مكتبة فيها حوالى 4000 كتاب و مرجع فنى كانوا لصاحب القصر محمود خليل. و فيها كراسى فى القاعات عشان الناس تتفرج على اللوحات براحتها و بمزاج.
المتحف فيه 304 لوحه بتاعة 143 رسام منهم 30 لوحه لتسع رساميين مصريين و فيه حوالى 50 تمثال و عدد من الكيركتاريات السياسيه القديمه عن سياسه مصر. تحت كل لوحه فى المتحف مكتوب اسم اللوحة و الفنان اللى رسمها و مواصفتها الفنيه و معلومات عنها و فيه عدد كبير من الفزات الصينى القديمه.



</doc>