<doc id="20270" title="جيوفانى الفونسو بوريلى" url="https://arz.wikipedia.org/wiki?curid=20270">
جيوفانى الفونسو بوريلى

جيوفانى الفونسو بوريلى (بالطليانى:Giovanni Alfonso Borelli) (مواليد:28 يناير 1608 - وفيات : 31 ديسمبر 1679) ، كان عالم طليانى من عصر النهضه متعدد الاهتمامات و المواهب غطى بابحاثه و اكتشافاته مجالات علميه كتيره زى الفيسيولوجيا و الرياضيات و الطب و الفلك.من اهم الاكتشافات اللى عملها بوريلى تفسيره لانقباض العضلات و وظايف تانيه فى جسم الانسان بناء على قوانين الميكانيكا (الاستاتيكا و الديناميكا) من غير الحاجه لقوى غيبيه تانيه.
اتولد بوريلى فى مدينة بيسا فى سيسيليا ، ايطاليا .اتعرف سنة 1640 على جاليليو جاليلى فى فلورينسا و كان ليه تأثير كبير عليه و على نظرته لتطبيق الطريقه العلميه فى ابحاثه. و اتعين استاذ للرياضيات فى ميسينا سنة 1649 و استمر يدرس علم التشريح (الاناتوميا) و علم الفيسيولوجيا.رجع لبيسا تانى سنة 1656 و درس فى جامعتها. فى بيسا اتقابل مع عالم الاناتوميا الكبير مارتشيلو مالبيجى و دخلو سوا كأعضاء فى واحده من اهم الجمعيات العلميه فى الوقت دا (اكاديميا ديل اسبيريمنتو - (Accademia dell'esperimento) و اللى كان من اكبر اهتماماتها شرح و نشر الطرق التجريبيه للعلما.من خلال عضويته فى الجمعيه دى و صداقته القويه لمالبيجى ، عمل اهم الاكتشافات اللى حطت حجر الاساس لعم جديد اسمه البيوميكانيكا و اللى بيفسر البيولوجيا على اسس ميكانيكيه . من بيساانتقل لميسينا سنة 1667 و قعد هناك فتره قصيره اتهموه فيها بتدبير مؤامره سياسيه و اضطر يطلع من هناك على روما سنة 1674 و عمل هناك ابحاثه و دراساته و نشر كتبه تحت حماية كريستينا ملكة السويد لانه ما كانش يقدر ينشر كتاباته العلميه من غير ما يتعرض للقهر من الكنيسه الكاتوليكيه و السلطات التانيه المتحالفه معاها زى ما عملت مع زميله جليليو جاليلى.
من اهم كتبه كتاب اسمه (De Motu Animalium (1680–1681 يعنى "عن حركة الحيوانات" و اللى شرح فيه الحركه بتاعة الحيوانات بالاعتماد على قوانين الميكانيكا.
الف بوريلى عدد كبير من الكتب المهمه التانيه فى مجالى الفلك.



</doc>