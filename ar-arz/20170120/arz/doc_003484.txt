<doc id="18706" title="سولون" url="https://arz.wikipedia.org/wiki?curid=18706">
سولون

سولون (638 ق.م - 558 ق.م) (باليونانى :Σόλων)كان شاعر ورجل قانون اتينى و فيلسوف من حكماء الاغريق السبعه . قام بسن مجموعه من القوانين الاصلاحيه اللى كانت ضد نظام الحكم وقتها اللى كان ديكتاتورى . مع انه فشل فى تطبيق اصلاحته على المستوى البعيد بس افكاره واصلاحته اثرت جامد فى الثوار اليونانيين و عملو النظام الديموقراطى .

اتولد سولون فى اتينا لعيله نبيله و غنيه و اتشهر بكونه شاعر و كتب قصائد كتيره شجعت الاتنيين على تحرير جزيرة سلاميس من اعداء اتينا و عينوه قائد القوات اللى حررت الجزيره و بعدين اختاروه لمنصب حاكم الاول ووكلوا ليه سلطة تغير القوانين

فى وقته اتيb'Bold text'ا كانت محتاجه جامد لتغير و اصلاح سياسيى و اقتصادى. كانت الثروه تقريبا كلها فى ايد مجموعه من الناس بس اللى عندهم نفوذ و كان لما الفلاحين بيحتاجوا فلوس يرهنوا اراضيهم مقابل الفلوس و يقدموا نفسهم و عيلتهم وعيالهم كضمان انهم يدفعوا ولو مدفعوش يبقوا عبيد و ارضهم تروح منهم. سولون كان شايف الكلام دا غلط فعمل قانون يلغى كل دا و حرر الفلاحين اللى بقوا عبيد تحت القوانين القديمه. وعمل قوانين بتمنع تصدير القمح و الحبوب ودا سهلت التجاره الخاريجيهو وفرت للاتنين القمح.

عمل اصلاحات دستوريه و قسم الاتنيين لاربع طبقات حسب دخلهم و سمح لكل المواطنين انهم يترشحوا ويبقوا اعضاء فى الجميعه التشريعيه و المحاكم المدنيه و عمل مجلس بيضم 400 واحد عشان يتناقشوا و يراقبوا السلطات السياسيه و الحكام فى الأريوباغوس ( المجلس القضائى) و عمل محاكم شعبيه يقدر الناس يرحوا ياخدوا احكام ضد او يستئنفوا ضد قرارات موظفين الدوله. افكار و اصلاحات سولون فيه شبه و بتعتبر قريبه من الديموقراطيه. قرر سولون انه يسيب منصبه عشان يدى فرصه للتغير و ناس تانيه تمسك المنصب و اخد وعد من الاتنيين انهم يلتزموا بالقوانين بتاعته و سباهم وسافر لمدة عشر سنين ولما رجع شاف اتينا بيحكمها ديكتاتور بيزيستراتوس و لغى كل قوانيه. فانضم سولون للمعارضين لنظام الحكم الديكتاتورى دا و بعد فتره بعد سولون عن الحياه العامه و اعتزل , فى ناس بتقول ان بيزيستراتوس نفاه بره اتينا.


</doc>