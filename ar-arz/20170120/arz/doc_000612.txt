<doc id="11465" title="بحيرة التمساح" url="https://arz.wikipedia.org/wiki?curid=11465">
بحيرة التمساح

بحيرة التمساح هى واحده من اربع بحيرات مايه مالحه بتمر بيهم قناة السويس فى شمال مصر (البحيرات بالترتيب من الشمال للجنوب هما:بحيرة المنزله ، بحيرة التمساح ، البحيره المره الكبرى و البحيره المره الصغرى).
بحيرة التمساح ماهياش بحيره غويطه و عمقها فى النادر لما بيزيد عن متر واحد. مساحة البحيره حوالى 14 كم.
فى 27 ابريل 1862 حط الخديو محمد سعيد حجر الاساس لمدينة التمساح الضفه الشماليه للبحيره و فى 4 مارس 1863 افتتحو المدينه بعد ما غيرو اسمها للاسماعيليه تكريما للخديو اسماعيل حاكم مصر فى الوقت دا.
اول قناه بتمر ببحيرة التمساح اتحفرت من حوالى 4000 سنه ايام المملكه الوسطانيه فى عهد الملك سنوسيرت التالت (1878 ق م – 1839 ق م) و اتعاد حفرها من تانى و توسيعها سنة 600 ق م ايام حكم الملك نيخاو التانى (610 ق م- 595 ق م) من الاسره السته و عشرين.داريوس الاول و بطليموس التانى و الخليفه العباسى المنصور كلهم اعادو حفرها واحد ورا التانى. فى العصر الحديث ، فرديناد ديليسبس خد تصريح من الخديو محمد سعيد انه يحفر قناة السويس.



</doc>