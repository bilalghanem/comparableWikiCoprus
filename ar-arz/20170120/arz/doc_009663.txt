<doc id="23436" title="سوزان تميم" url="https://arz.wikipedia.org/wiki?curid=23436">
سوزان تميم

سوزان تميم (23 سبتمبر 1977 - 28 يوليو 2008)، مغنية لبنانية اتعرفت بعد ما كسبت مسابقة "استديو الفن" سنة 1996. سوزان لقوها مقتولة فى شقتها فى دبى و اتهم بقتلها "محسن السكرى" ظابط مباحث امن دولة مصرى (اتحكم عليه بسجن مؤبد) و اتهم بالتحريض على الجريمة السياسى و راجل الاعمال المصرى "هشام طلعت مصطفى" (اتحكم عليه ب15 سنة سجن).

سوزان درست فى كلية صيدله بس مكملتش دراسه بعد ما اتقدمت فى برنامج "ستوديو الفن" سنة 1996 و كسبت. اتجوزت مرة و اتطلقت و بعدين اتجوزت تانى مرة من منظم الحفلات اللبنانى "عادل معتوق", و طلبت الطلاق منه و بسبب رفضه الطلاق و خلافات شخصيه انفصلت عنه و عاشت فى القاهرة, مصر. اتمنعت من الغنا او اى نشاط فنى فى مصر و اتمنعت القنوات الفضائيه من إذاعة اى اغانى ليها بعد ما جوزها "عادل معتوق" رفع عليها قضية.

ومسرحيه غاده الكامليا
لقوها مقتولة يوم 28 يوليو 2008 فى شفتها فى دبى بعد ما ضربها القاتل بسكينه فى رقبتها و يوم 10 اغسطس نفا بوليس دبى الاخبار اللى نقلتها الجرانين و سايتات النت على ان جثتها اتشوهت. تانى يوم اعلنوا ان القاتل اتصور بكاميرات امن البرج اللى كانت سوزان ساكنه فيها فى منقطة "مارينا" فى دبى و ان القاتل اتقبض عليه فى بلد تانيه. فى نفس الوقت قبض البوليس فى مصر على "محسن السكرى", و اللى بيشتغل ظابط امن مدنى فى لوكانده من اللوكاندات, واللى اعترف انه اخد مبلغ كبير من رجل اعمال كبير و معروف عشان يقتلها (اتعرف بعدها انه "هشام طلعت مصطفى"). اتحالوا للمحاكمة و اتحكم عليهم بالاعدام و بعد الطعن اللى قدموه يوم 28 سبتمبر 2010 اتخفف الحكم و بقى مؤبد للسكرى و 15 سنه لهشام طلعت مصطفى.


</doc>