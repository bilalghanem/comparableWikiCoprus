<doc id="28481" title="زكريا بطرس" url="https://arz.wikipedia.org/wiki?curid=28481">
زكريا بطرس

القمص زكريا بطرس (24 اكتوبر 1934) هو قمص قبطى ارثوذكسى مصري مثير للجدل فى بلده والعالم الاسلامي عشان نقده للقرأن وكتب تانية اسلامية ده غير نقده لشخصية محمد نفسه رسول الاسلام. فى سنة 2008 اتكرم زكريا بطرس من مجلة العالم World Magazine وخد جايزة دانيال العام. اتسمى عدو الاسلام الاول من مجلة عربية اسمها الانسان الجديد.

مشهور بالبرنامج بتاعه اللى كان بيقدمه على قناة الحياة اللى كان بيتعرض من سنة 2003 لحد 2010. اتكتب عنه كتاب اسمه تحدي الموت عمله ستوارت روبنسون وپيتر بطرس واللي هو عن قصة حياته واللي اتنشر فى 2008.

فى 2010 زكريا بطرس استقال من قناة الحياة ولما اتسأل عن السبب رد الاخ رشيد وهو واحد من اللى بيظهروا فى القناة قال ان زكريا بطرس قرر انه يعمل قناة لوحده. القناة فتحت فى ابريل واتسمت قناة الفادي. القناة بيستقبولها فى امريكا الشماليه وهي بتتعرض دلوقتي فى الشرق الاوسط.

زكريا بطرس كان مفروض يدي محاضرة فى فيينا يوم الخميس 6 مايو 2010 بس المؤتمر اتلغى بعد ما وصلت تهديدات اسلامية كتير بالعنف. المحاضرة دي كانت مفروض تبقى اول ظهور عام ليه فى اوروبا. قبلها القاعدة عملت جايزة قيمتها 60 مليون للي يجيب راسه.

قبل ثورة 25 يناير كان ممنوع على شيوخ المسلمين الرد عليه فى الفضائيات بس فى اواخر الايام سمحوا ان يترد عليه وكان اشهر اللى ردوا عليه الشيخ محمد الزغبي , وبعد 6 حلقات بس للزغبي كانت جويس ماير صاحبة (موسسة جويس ماير التنصيرية) صرحت بوقف برنامج زكريا بطرس , وصرح البعض ان القمص زكريا مش عارف يرد على الشيخ الزغبي.


</doc>