<doc id="13042" title="الكسيادا" url="https://arz.wikipedia.org/wiki?curid=13042">
الكسيادا

الكسيادا - باليونانى: Αλεξιάδα - بالإنجليزى : The Alexiad - كتاب تأريخى للاميره انا كومنينا بنت الامبراطور البيزنطى اليكسيوس الاول كومنينوس ( حكم 1081 - 1118 ).

اول كتاب تاريخى مطول تكتبه واحده ست ، و بيعتبر من أهم و اشهر النصوص التاريخيه اللى اتكتبت فى فترة العصور الوسطى.

انا كومنينا كتبت ال الكسيادا فى الفتره ما بين 1143 و 1153 فى دير فى بيزنطه كانت اتنفت فيه بعد ما حاولت هى وجوزها نيكيبوروس برينيوس انهم يستولو على العرش على حساب أخوها الصغير جون التانى كومنينوس ( 1118 - 1143 ).

الكتاب بيوصف فترة حكم الامبراطور اليكسيوس الاول و الاحداث اللى حصلت فيها و اهمها كان دخول جيوش اللاتين الاراضى البيزنطيه وهم رايحين على الشرق فى الحمله العسكريه اللى اتعرفت باسم الحمله الصليبيه الاولى ، واصطدام البيزنطيين باللاتين و النورمانديين ، و المشاكل بين الكنيسه الارتودكسيه اليونانيه و الكنيسه الكاتوليكيه اللاتينيه.

اترجم كتاب الكسيادا للغات كتيره و بيعتبر من أهم المصادر للمؤرخين و الباحثين.



</doc>