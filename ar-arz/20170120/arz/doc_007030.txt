<doc id="5430" title="مارسيل بروست" url="https://arz.wikipedia.org/wiki?curid=5430">
مارسيل بروست

فالنتين جورج لويس يوجين مارسيل بروست (10 يوليه 1871 - 18 نوفمبر 1922) كاتب روايات ومقالات وناقد فرنساوى.
اكتر رواية مشهورة ليه هى : (البحث عن الزمن المفقود) التدوير على الوقت الضايع و الرواية دى من اكبر الروايات فى العالم و نشرها على 7 اجزاء بين 1913و 1927

حياته

اتولد بروست فى بلد اسمها اوتى فى باريس ايام الثورة الفرنسية الرابعة اللى اتاثر بيها اوى فى كتايته للراواية دى 
ابو بروست اسمه ادريان بروست و كان دكتور مشهور اوى و عارف معظم الامراض و درس الكوليرا فى اوروبا واسيا و كمان هو كتب كتب فى الطب . جون كليمنس فيل ام بروست كانت من عيلة يهودية كبيرة و كانت مثقفة جدا و متدينة اوى و ده ظهر فى رسايلها لبروست. اتعمد بروست فى الكنيسة الكاتوليك فى 5 اغسطس 1871 بس مكانش بيمارس المسيحية

و هو عنده 9 سنين جاتلو اول نوبة ربو و فضل عايش بيه طول عمره لحد ما مات.كان فى الاجازات بيروح يزور عمه الكبير فى بلد اسمها يير و اتحول اسمها بعد كده لكومبراى فى باريس لان بروست حكى عنها فى القصة فغيروا اسمها رسمى فى ذكرى ميلاده المية سنة 1971.راح بروست عشان يتعلم و هو عنده 11 سنة فى ليسه كوندورسه بس مرضه كان شديد و مع كده هو كان شاطر فى الاداب و كمان اتكرم فى اخر لما خلص و كان بيروح عزومات كتير لناس من صحابه فيها ناس كتير مهمة و ده ساعده فى تكوين شخصيات الرواية بتاعته.كمان هو راح الجيش الفرنساوى سنة 1889و 1890و دى كمان اثرت فيه فتالت جزء من روايته جانب منزل جيرمانت 
كان فى اول حياته اجتماعى جدا و بيقابل ناس كتير عشان يمكن يلاقى فرصة لنشر اول جزء من كتابه و ده كان صعب لانه يعتبر مش كاتب معروف. كمان هو كان ضد مبدا فصل الدين عن الدولة و كان شايف ان الكنيسة هتحافظ اكتر على التقاليد من الاشتراكية اللى هو كان ضدها تماما. عشان يرضى ابوه اللى كان عايز يبقاله شغل اشتغل فى مكتبة اسمها مازارين سنة 1896 بس مرحش خالص و اخد اجازة مرضية منها لحد ما اعتبروه ساب الشغل و مسبش بيت العيلة غير لما ابوه و امه ماتو
بروست كان مثلى الجنس بس مقلش كده بصراحة بس هو من اوال الكتاب اللى اتكلموا على الموضوع ده من خلال شخصيات فى الرواية بتاعته اتغيرت حياة بروست من سنه 1900 اخوه اتجوز و ساب البيت و ابوه مات بس اكتر حاجة اثرت فيه هو موت امه لانه كان بيحبها اوى و صحته ادهورت بعد كده و فضل مقضى اخر تلات سنين من عمره فى الاوضة بتاعته يكتب طول الليل و ينام طول النهار و بعد كده مات فى نوفمبر 1922 بالتهاب رئوى و خراج فى الرئة و ادفن فى مقابر مشهورة فى باريس

رواياته الاولانية

كان بروست بيكتب و بينشر و هو صغير لما كان بيدرس و كمان كان بيكتب عمود فى جرنال و كتب شوية حاجات فى الجرايد و المجلات و بعد كده جمعها فى كتاب اسمه المتع و الايام و كان كتاب جميل فى طباعته وفيه رسومات رائعة و كان يعتبر تمنه ضعف تمن اى كتاب فى نفس حجمه .كمان كتب بروست قصة اسمها جون سانتوى بس دى مااتنشرتش غير سنة 1952 بس هو اخد حاجات كتيرة منها فى روايته الضخمة اللى كانت حوالى 4300 صفحة. كمان ترجم شوية روايات لراسكن مع انه مكنش بيعرف انجليزى كويس بس كان بيطلب مساعدات من امه و اصحابه و كتب مقدمة طويلة فى كتاب مترجم اللى اعتبرت حاجة مهمة اوى فى تاريخ علم النفس لانه كان بيعمتد فى كلامه على التحليل وبس برده تفضل الرواية بتاعته الضخمة البحث عن الزمن المفقود هى اكتر حاجة معروف بيها و لولا الرواية دى مكنش هيبقى فيه اى حاجة معروفة ليها
بص كمان على البحث عن الزمن المفقود


</doc>