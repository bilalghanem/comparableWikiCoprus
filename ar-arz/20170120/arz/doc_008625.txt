<doc id="14546" title="ليبراليه كلاسيكيه" url="https://arz.wikipedia.org/wiki?curid=14546">
ليبراليه كلاسيكيه

الليبراليه الكلاسيكيه هى مجموعة من العقائد السياسية والفكرية الليبراليه, بتتسمى بالاسم دا عشان هى بتعتبر الاساسيات و الافكار الاولانيه للفكر الليبرالى. الكلاسيكية بتدعو للحرية الفردية و تقليل تدخل الحكومة فى حياة المواطن العادى, ومن ضمن العقائد دى حقوق الملكية الفردية, ان الواحد حر يمتلك ممتلكات و بيوت واراضى وكده. وحريات الانسان الطبيعية وحماية الحريات المدنية و ان الدستور بيحدد ويعرف حقوق وواجبات الحكومة ولازم الحكومة تمشى بالدستور والا تتعاقب من الشعب (انه ماينختبهاش تانى او حتى يمضى ويمشّى الحكومة), والسوق الحر و افكار كتيرة من مبادئ الليبراليه, و بتظهر الافكار دى فى كتابات مفكرين كتير زى ادم سميث, و ديفيد هيوم, وديفيد ريكاردو و ڤولتير وغيرهم. بيؤمن الليبراليين الكلاسيكيين ان تحرير السوق من التدخل الحكومي و الجهات التانية و اتباع سياسيه اقتصاد عدم التدخل حيوصل فى الاخر ان النظام و الحكومة حتخدم الناس بشكل احسن. اتسمت الليبرالية الكلاسيكية بالاسم ده عشان مختلفة عن افاكر الليبرالية الجديدة اللى ظهرت فى القرن العشرين (الليبراليه الاشتراكيه).



</doc>