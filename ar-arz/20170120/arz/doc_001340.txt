<doc id="93767" title="تنوت امانى" url="https://arz.wikipedia.org/wiki?curid=93767">
تنوت امانى

تنوت امانى Tantamani بالأشورية او تناو تماى بالهيرغليفية او تمنسيث بالاغريقية اللى كلها اسماء للملك النوبى اللى هو ملك كوش و فرعون مصر واخر ملوك الاسرة الخامسة والعشرون وكان اسمه الملكي هو (بكا ري) ومعناها "روح رع المجيد.

وهو إبن الفرعون شباكا (او شبتكو؟) والملكة كلهاتا اخت الفرعون تهاركا. وهو إبن أخت الملك تهاركا وخليفته علي العرش .

فى سنة 664 ق.م وبعد رحيل الأشوريين عن مصر وتنصيبهم للفرعون نخو الاول اول ملوك الاسرة السته والعشرين سير الملك تنوت امانى جيوشه وغزى مصر كلها لغاية منف انتقاما من الأشوريون ، فقتلت الحملة الفرعون نخو الاول بتهمة التحالف مع الأشوريين ، وكرد فعل عادت جيوش الأشوريون لمصر مرة تانيه ، ونجحت فى دفع الكوشيين للجنوب لغاية طيبه. فاستمر حكم النوبيين علي طيبة 8 سنين لغاية ماقامت القوات البحرية التابعة للفرعون إبسماتيك الاول باسترجاع طيبة سلميا من النوبيين، فإنتهت سيطرة مملكة كوش علي مصر .

ومن التاريخ ده لغاية وفاته فى سنة 653 ق.م حكم الملك تنوت امانى مملكة كوش بس من كرمة وادفن فى المقابر الملكية فى مدينة الكرو التاريخية فى الهرم رقم 16 وخلفه علي عرش مملكة كوش الملك اتلانيرسا إبن الملك تهاركا.



</doc>