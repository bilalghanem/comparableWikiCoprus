<doc id="4746" title="اورليستات" url="https://arz.wikipedia.org/wiki?curid=4746">
اورليستات

اوليستات orlistat 
( الاسم التجاري : زينيكال Xenical ) بتاع شركه روش ROCHE ( بيتباع من غير روشته فى بعض الدول باسم alli من شركه جلاكسو GsK واللي الاسم الكيميائي بتاعه tetrahydrolipstatin وايضا بيعالج السمنه) . طريقه عمله انه يمنع امتصاص الدهون من الاكل وبالتالي بيقلل السعرات اللى الانسان بيكتسبها . والدوا ده بيوصفه بعض الاطباء عندما يكونوا فى حاجه لتقليل السعرات الحراريه التى تدخل الجسم من الاكل . مشتق من ماده اخرى اسمها lipstatin واللي تستطيع بقوه توقف انزيم من البنكرياس اسمه ليبيز pancreatic lipase ( الانزيم المسئول عن تحليل الدهون ) وهذه الماده يتم استخلصها من بكتيريا اسمها ستربتومايسيس توكسيترايسيني "Streptomyces toxytricini". لكن لان اورليستات orlistat ك ماده افضل من lipstatin فى بساطتها وثباتها طوروها لعلاج التخن.
الوزن اللى بينزل مع زينيكال بيختلف . فى بعض التجارب التي تمت لمدة سنة قدر 35.5%-54.8% من الاشخاص انهم ينزلوا 5% من وزنهم بالرغم انه مش كل الوزن اللى نزل بالضروره من دهن الجسم . و 16.4%-24.8% قدروا ينزلوا 10% من وزنهم . عدد مش قليل من الاشخاص رجع وزنهم زاد تاني بعد ما وقفوا زينيكال ( 35% من الوزن اللى فقدوه رجع ) . دراسه اخرى وجدت ان زينيكال ييقلل احتمالات الاصابه بمرض السكرالنوع الاخر( اللى يتم اخذه على هيئه حبوب ) قلت بنسبه 37% بالرغم ان زينيكال مبينزلش الوزن بشكل كبير لكنه قدر يقلل احتمالات مرض السكر النوع التاني بنجاح اكبر بكتير ( حسب دراسه XENDOS study )
لان الدواالدوا بيشتغل فى الامعاء فاكتر اعراضه الجانبيه مرتبطه بالمنطقه دي واكتر واشهر عرض هوا الاسهال الدهني steatorrhea( لان الدهون تخرج مع البراز زي ماهيا من غير ما الجسم يمتصها ) واللي بيكون براز مش متماسك وفيه زيت , وكمان تلاقي اللى بياخد زينيكال مزنوق ورايح الحمام كل شويه وميقدرش يفرغ من مره واfgfdgdfgfd حده وعنده انتفاخ . وعشان يقل العرض ده فالافضل تقليل محتوي الدهون فى الاكل وتقليل سوعراته الحراريه ( كالوريز ) . الانتفاخ بيقل والاسهال الدهني كمان ممكن يقل لو كان محتوي الدهون فى الوجبه 15 جرام بس .

بحسب شركه روش ( المنتجه ) ان الاعراض دي بتكون شديده بس فى بدايه العلاج لكنها بتقل مع الوقت . حسب دراسه XENDOS study اللى قالت انها لقيت 36% بس من اللى خدوا زينيكال فى التجربه فى السنه الرابعه هما اللى عانوا من الاعراض دي . بينما 91% منهم كان عندهم ع الاقل واحد من الاعراض دي فى اول سنه . لكن فيه تفسير تاني لده انه السبب هو انه بيحصل نوع من التعود والتقبل لل اكل قليل الدهون مع الوقت واللي بالتالي بيقلل الاعراض الجانبيه دي .
بالرغم من زياده حصول سرطان الثدي بين اللى بياخدوا اورليستات من بدري . ورغم انو فيه بعض التجارب بتربط بين الاتنين ( ودا فى اخر مراجعه FDA له ) الا انه فيه دراسه تانيه قالت ان مفيش فرق مهم بين حصول السرطان ده بين اللى بياخدوا زينكيال واللي مبيخدهوش ( زياده بسيطه 0.03%). داغير دراسه تانيه سنه 1999 قالت ان 3 من ال 4 حالات اللى اتصابوا بالسرطان ده كان قبل ما ياخدوا زينيكال . دا غير كلام تاني عن سرطان القاولون فى تجارب ع الحيوانات .

الفيتامينات اللى بتدوب فى الدهون زي ( A,D,E,K ) مش بيحصل لها امتصاص هيا كمان مع الزينيكال عشان كده بينصح المرضي انهم ياخدوا حبايه واحده من منتج فيه الاربع فيتامينات دول مع بيتاكاروتين قبل النوم .
ممنوع فى الحالات دي

الدوا متوافق عليه فى امريكا , استراليا , الاتحاد الاوروبي . ومعتمد من FDA .



</doc>