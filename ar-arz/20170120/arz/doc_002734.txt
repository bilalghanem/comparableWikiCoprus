<doc id="3293" title="بيتيلز" url="https://arz.wikipedia.org/wiki?curid=3293">
بيتيلز

ذا بيتيلز (The Beatles) (يعنى الخنافس) فرقة مزيكا كانت بتغنى اغانى البوب و الروك و اتكونت فى ليفربول فى انجلترا من بول ماكارتنى و جون لينون و جورج هاريسون و رينجو ستار.

البيتيلز واحده من اشهر و انجح الفرق و باعت مليار البوم على مستوى العالم. اعضاء الفرقه كان عندهم وعى اجتماعى و حس سياسى خلاهم يكونو فى وسط الثوره الثقافيه بتاعة الستينات.

الفرقه اتحلت فى السبعينات بس كل واحد من اعضاءها استمر يعمل البومات لوحده و الالبومات الفرديه اللى اصدروها حققت نجاح كبير و خصوصا اللى عملها جون لينون و بول ماكارتنى.

الفرقه اتكونت سنة 1958 و اول نجاح ليها اتحقق سنة 1962 باغنية بليز بليز مى (Please Please Me)



</doc>