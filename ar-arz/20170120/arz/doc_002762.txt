<doc id="9248" title="بينيديكتوس الستاشر" url="https://arz.wikipedia.org/wiki?curid=9248">
بينيديكتوس الستاشر

البابا بينيديكتوس الستاشر (باللاتينى :Benedictus PP. XVI ، بالطليانى: Benedetto XVI; بالالمانى: Benedikt XVI) (مواليد:16 ابريل 1927، بافاريا (المانيا)) كان بابا الفاتيكان الـ 265 واسقف روما و راس الكنيسه الكاتوليكيه الرومانيه.اسمه الاصلى يوسف الويس راتسينجر (بالالمانى:Joseph Alois Ratzinger) و انتخبوه بابا فى 19 ابريل 2005 و احتفلو بتنصيبه يوم 25 ابريل سنة 2005 و استلم الكاتدرائيه فى 7 مايو 2005.البابا بينيديكتوس الستاشر معاه جنسية الفاتيكان جنب جنسيته الالمانيه و استلم الحكم بعد موت البابا يوحنا بولس التانى.
البابا أعلن إنو حيقدم إستقالته يوم 28 فبراير 2013.

البابا اتولد فى مدينه المانيه اسمها ("ماركتل ام ان، Marktl am Inn") و ابوه كان راجل بوليس و امه كانت طباخه فى فندق و جابو تلات عيال يوسف كان اخر العنقود.بينيديكتوس كان عنده ست سنين لما استولى النازيين على السلطه فى المانيا سنة 1933 و بسبب مذهب ابوه و امه الكاتوليكى اتعرضو لمضايقات من السلطات فى الوقت دا .البابا دخل معهد لاهوتى سنة 1939 بس فى الاخر اضطر انه ينضم لشباب هيتلر فى سنة 1941 و بعديها بسنتين دخل الجيش و خدم فى وحده مضاده للطيارات فى بافاريا و بعدها رحلوه على المجر سنة 1945 و كانت مهمته هى انه يعمل افخاخ للدبابات هناك.البابا هرب م الجيش فى ابريل من نفس السنه و قبض عليه الامريكان و اتحبس مع الاسرى لفتره صغيره.

بعد الحرب رجع الشاب يوسف للمعهد بتاعه عشان يكمل تعليمه الدينى و خد الدوكتوراه بتاعته سنة 1953 فى علم اللاهوت (الثيولوجيا) من جامعة ميونيخ و اشتغل استاذ بعديها فى كام جامعه اهمهم جامعة بون و جامعة ريجينزبورج.البابا كمان الف كتب كتيره من اشهرهم "مقدمه للمسيحيه" (1968) و "الدوجما و الوحى" (1973).
فى مارس 1977 عينه البابا بولس السادس مطران على ميونخ و بعدها بتلات شهور رقاه لرتية كاردينال. فى نفس السنه اتعرف يوسف على البابا يوحنا بولس التانى (ماكانش لسه بقا بابا و كان اسمه ساعتها كارول يوزيف فويتيلا) و لاكتر من عشرين سنه تنوهم اعز صحاب لانهم الاتينين خلفيتهم متشابهه لانهم عاشو فى طفولتهم تحت انظمة حكم ديكاتيوريه و دا يمكن اللى قرب معتقداتهم و رؤيتهم للكنيسه و دورها قدام التجديات اللى بتواجهها.
يوسف اشتهر عنه انه راجل متشدد فى امور الدين و مش متسامح مع اى محاوله لتغيير الثوابت بتاعة الدين الكاتوليكى و بيشوف انه الدين الوحيد الصح و الكامل و ان باقى الاديان زى الاسلام و اليهوديه (و حتى طوايف المسيحيين اللى مش كاتوليك) مش ح توصل اتباعها للخلاص. على المستوى الشخصى الراجل معروف باخلاقه العاليه و ذوقه الرفيع و حبه للعزف على الة البيانو انه بيسمع موسيقا كلاسيكيه و خصوصا بتاعة موتسارت و انه بيتكلم اكتر من لغه غير لغته الام الالمانى زى الانجليزى و الفرنساوى و الطاليانى و البورتوغالى و اللاتينى.



</doc>