<doc id="16970" title="عبد الرحمن شكرى" url="https://arz.wikipedia.org/wiki?curid=16970">
عبد الرحمن شكرى

عبد الرحمن شكرى ( بورسعيد ، 1886 - 1958 ) ، شاعر مصرى اتولد فى بورسعيد سنة 1886. درس التاريخ و الادب فى جامعة شيفلد و اشتغل فى التعليم. نشر ديوانه فى سبع اجزاء بداها سنة 1909 بـ " ضوء الفجر " و خلصها سنة 1919 بـ " ديوان الأفنان " ، و كتب قصايد كتيره فى المجلات الادبيه. بعد وفاته سنة 1958 اتنشرت الطبعه الكامله لأعماله فى القاهره سنة 1960.

كل قصايده بتعبر عن فلسفته المتائمه و بتصور حالات التمزق النفسى بإسلوب رومانسى. اعتبر مع زمايله عباس العقاد و المازنى ان الشعر بيعبر عن الوجدان.

اتأثر بالشعرا البريطانيين بايرون و شيللى و وردزروث ، و بالشعرا الشرقيين ابن الرومى و المتنبى و ابو العلاء المعرى.


</doc>