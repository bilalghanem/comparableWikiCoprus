<doc id="110540" title="محمد صلاح (لعيب كورة قدم)" url="https://arz.wikipedia.org/wiki?curid=110540">
محمد صلاح (لعيب كورة قدم)

بدأ صلاح حياته الكروية كناشئ فى نادى المقاولين العرب لعب محمد صلاح اول ماتش ليه فى الدورى المصرى الممتاز فى 3 مايو 2010، قدام نادى المنصورة فى ماتش انتهى بالتعادل 1-1. فى موسم 2010–11، وبقى صلاح لاعب أساسى فى الفريق، و سجل اول جول فى 25 ديسمبر 2010 قدام نادى الأهلى فى ماتش انتهى بالتعادل 1-1. وظهرت قدراته ومهاراته العالية وسرعته الرهيبة وخلت اهتمام الإعلام بيه يزيد. وكان قريب من الانتقال لنادى الزمالك قبل الانتقال لـ بازل السويسرى، قبل ما وقف انتقاله رئيس نادى الزمالك ممدوح عباس، بحجه صغر سنه و قلة خبرته و لعب صلاح اول ماتشاته فى الدورى الممتاز، وهو عنده 18 سنة، وشارك بديل فى ماتش قدام نادى المنصورة، وجاب اول جول ليه فى الدورى الممتاز قدام النادى الأهلى فى نفس الموسم، فى 25 ديسمبر 2010 فى الماتش اللى خلص تعادل 1-1.

فى سنة 2012 وبعد مستواه الرهيب مع نادى المقاولين العرب، كان صلاح فى طريقه للتوقيع مع نادى الزمالك فى الصفقة اللى متمتش بسبب رئيس النادى وقتها ممدوح عباس، وإتعاقد مع بازل السويسرى فى ابريل 2012 فى صفقة بـ 2 مليون يورو، وجاب صلاح اول جول رسمى ليه فى الدورى السويسرى قدام نادى لوزان، وفاز مع بازل ببطولة كاس سويسرا، واختاروه أحسن لاعب أفريقى صاعد سنة 2012، وأحسن لاعب فى الدورى السويسرى سنة 2013.

وبعد ما جاب جولين فى شبكة تشيلسى الإنجليزى فى دورى ابطال أوروبا موسم 2013 – 2014، كان سبب فى اهتمام الصحف العالمية عموماً والإنجليزية خصوصا بالكلام عليه ومتابعته فى الماتشات. و بعد أحداث كارثة ستاد بورسعيد رتب بازل مباراة ودية مع منتخب مصر تحت 23 سنة. وكان الماتش فى 16 مارس 2012 فى استاد رانكوف فى بازل. ومشاركش صلاح غير فى الشوط التانى بس، لكن جاب جولين، وانتهى الماتش بفوز بازل بنتيجة 4-3. بعد الماتش، دعى نادي بازل محمد صلاح علشان يتدرب مع الفريق لمدة اسبوع، وفى 10 ابريل 2012، وقع محمد صلاح لنادى بازل السويسرى، بعقد لمدة 4 سنين ابتدا من 15 يونيو 2012. واتنقل محمد صلاح لـ بازل السويسرى فى صفقة قياسية بالنسبة لنادى المقاولين العرب، بـ 2 مليون يورو، بالإضافة لاحتفاظ النادى المصرى بنسبة لو قرر بازل بيعه فى المستقبل.

مبدأش محمد صلاح مشاركاته مع بازل أساسى، لكن كان على دكة البدلا، ففى 23 يونيو 2012 لعب فى ماتش ضد نادي ستيوا بوخارست الرومانى فى ماتش انتهى بخسارة بازل 4-2. بعد كده لعب اول ماتش رسمى مع بازل فى الدور التمهيدى من بطولة دورى ابطال أوروبا، ضد نادى مولده النرويجى فى يوم 8 أغسطس 2012، ودخل بديل فى الدقيقة 74. ومستناش محمد صلاح كتير علشان يجيب اول جول فى الدورى السويسرى، ففى الاسبوع التانى من منافسات الدورى، وقدام نادى لوزان جاب محمد صلاح الجول الاول ليه و التاني لفريقه، وكسب بازل فى الماتش ده بنتيجة 2-0. استمر محمد صلاح فى التهديف، لكن المرادى كان فى الدور الربع النهائى من بطولة دوري اوروبا، ففى 11 ابريل سنة 2013، جاب اول جول اوروبى ضد توتنهام هوتسبير، علشان يتأهل بازل للدور اللى بعده بعد ما هزموا توتنهام هوتسبير بضربات الجزاء بعد التعادل 4-4 فى مجموع الماتشين. وفى الدور نص النهائى من بطولة دورى اوروبا، سجل صلاح ضد تشيلسى على استاد ستامفورد بريدج، ولكن بازل خسرت 2-5 فى مجموع الماتشين. وبرغم خيبة الأمل فى المنافسات الأوروبية، كسب بازل فى موسم 2012-13 من الدورى السويسرى، وبقى وصيف فى مسابقة كاس سويسرا. وزاد اهتمام الصحف المصرية والعالمية بمحمد صلاح، بعد ما شارك فى بطولة دورى اوروبا، وجاب جولين فى شبكة توتنهام هوتسبير و تشيلسى الإنجليزيين. وخد محمد صلاح لقب افضل لاعب فى الدورى السويسرى سنة 2013، وخد جايزة الإتحاد الأفريقى لكورة القدم لأفضل لاعب صاعد فى افريقيا سنة 2012.

مع بداية موسم 2013-14، جاب جول محمد صلاح فى اول ظهور ضد آرو فى 13 تموز 2013. وجاب اول جول ليه فى تشامبيونز ليج بعد شهر ضد نادى مكابى تل ابيب فى الدور التالت من التصفيات اللى بتأهل لتشامبيونز ليج. بعد كده جاب جولين فى شبكة بطل الدورى البلغارى الممتاز نادى لودوجوريتس رازجراد فى الدور الفاصل. فى 18 سبتمبر 2013، جاب محمد صلاح جول التعادل ضد تشيلسى فى الماتش اللى انتهى بمكسب لفريقه 2-1، على ملعب ستامفورد بريدج بـ لندن. فى مرحلة العودة من دور المجموعات فى تشامبيونز ليج، و بالتحديد فى 26 نوفمبر وعلى سانت جاكوب بارك، أكد صلاح موهبته و جاب جول مرة تانية هدف الفوز الوحيد، وفاز نادى بازل للمرة التانية على نادى تشيلسى. اجمالًا، قعد صلاح مع نادى بازل موسم ونص لعب فيهم 79 ماتم وجاب 20 جول فى كل البطولات اللى لعبها.

للمرة التانية؛ صلاح بين عروض كتيرة اهمهم تشيلسي وليفربول الإنجليزى، وعلى عكس رغبة كل متابعيه، اختار صلاح اللعب لأصحاب التيشيرت الأزرق، لكن كان جمهوره عايزه يروح لنادى اقل من تشيلسى، علشان تكون فرصة لعبه اكتر، وجاب صلاح اول جول ليه للبلوز قدام فريق ارسنال فى ماتش انتهى بفوز تشيلسى 6-0 .

وفى 26 يناير 2014، أعلن تشيلسى عن انتقال محمد صلاح للـنادى اللندنى، بصفقة ماعلنوش عنها، لكن قدرتها الصحافة الإنجليزية بـ 11 مليون باوند تقريبا يساوى 9.3 مليون يورو، وقدر يخطفه من نادى ليفربول اللى اتفاوض معاه مدة تزيد عن شهرين. .

مكنتش أوضاع صلاح فى تشيلسى مرضية لطموحه ولا لجمهوره، لانه فضل فى دكة البدلا لفترات طويلة، علشان كده كان قراره بالرحيل فى إعارة لمدة 6 شهور لنادى فيرونتينا الإيطالى فى فبراير 2015، جزء من صفقة انتقال خوان كوادرادو من فيرونتينا الإيطالى لتشيلسى الإنجليزى، ولعب صلاح اول مرة قدام اتلانتا فى 8/2/2015 فى الماتش اللى كسبت فيه فيرونتينا 3-2 فى يوم 3 فبراير 2015، انتقل صلاح لـ فيورنتينا الايطالى فى اعارة لمدة ست شهور ويكون للنادى الحق فى التجديد معاه لموسم تانى، ويعتبر الانتقال ده جزء من صفقة انتقال كوادرادو لـ تشيلسى. جاب صلاج اول جول مع فيورينتينا فى ماتشهم ضد ساسولو اللى انتهى بمكسب لفيورينتينا بنتيجة 3-1. وكانت هى المباراة التانية ليه والأولى ليه كأساسى وفيها جاب الجول الاول وعمل اسيست فى الجول التانى وجاب جوله التانى مع الفريق ضد تورينو بعد ما دخل بديل فى الدقيقة 66 وكانت النتيجة 0-0 فجاب الجول الاول لفريقه فى الدقيقة 85 وبعد دقيقتين عادل النتيجة الفريق التانى علشان تنتهى 1-1. ولعب بديل ضد الانتر وجاب الهدف الوحيد فى الماتش وهدية التلت نقط لفريقه. وفى الدورى الاوروبى لعب محمد صلاح ذهاب وعودة دور ال16 اساسى ضد توتنهام وجاب الجول التانى فى ماتش العودة علشان يؤكد فوز الفيولا وصعوده لدور التمانيه بنتيجة 3-1 فى مجموع الماتشين. وفى اول ماتشاته فى كاس ايطاليا، وبالتحديد فى الدور نص النهائى قدام يوفينتوس، جاب محمد صلاح هدفين للفيولا وخلصت المباراة بفوزهم بنتيجة 2-1. وخسارة اليوفنتوس بأقدام صلاح بعد 47 مباراة ورا بعض على ملعبهم من غير خسارة، كمان كان اول لاعيب يجيب جولين فى شبكة اليوفى فى موسم 2014-15. وبعد مباراة مصر ضد غينيا الأستوائية الودية رجع محمد صلاح للفيولا وكمل التألق بتاعه وجاب الجول التانى فى شبكة فريق سامبدوريا فى الدورى الأيطالى و لعب محمد صلاح ماتش الذهاب من نص نهائى الدورى الاوروبى و فى الماتش ده كسب فيورنتينا 2-0 وقدم صلاح اداء عالى فى الماتش وجه دور ماتش اشبيلية وخسر الفريق 0-3 وبرغم كده اختاروا صلاح فى التشكيلة المثالية. .

لعب محمد صلاح مع منتخب الشباب فى كاس العالم للشباب 2011، و كان جزء من المنتخب الأوليمبى المصرى فى أولمبياد لندن 2012 و جاب جول فى المنتخب البرازيلى و سجل فى ماتشات الفريق فى دور المجموعات، وبقى من نجوم المنتخب المصرى الاول، بعد ما جاب اول جول مع المنتخب فى شبكة النيجر، كمان جاب اول هاتريك دولى ليه فى شبكة زيمبابوى فى يونيو ، و فى العموم صلاح عنده سجل ممتاز مع منتخبه بعد ما لعب 35 ماتش دولى وجاب 20 جول.

بازل

تشيلسى

الدورى الإنجليزى 2014/2015 "

الفردية


</doc>