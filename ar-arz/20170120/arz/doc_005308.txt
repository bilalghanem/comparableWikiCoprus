<doc id="14931" title="قنا (مدينه)" url="https://arz.wikipedia.org/wiki?curid=14931">
قنا (مدينه)

قنا ، مدينه مصريه فى الصعيد و عاصمة محافظة قنا و اكبر مدينه فيها. قنا مبنيه على بعد 1.6 كم شرق نهر النيل مقابل دندره المدينه المصريه القديمه المشهوره باثارها (معبد حاتحور). قنا كلمه اصلها يونانى (Kaine او كاينيبوليس / Cainepolis) يعنى المدينه الجديده و سماها اليونانيين القدام المدينه الجديده عشان يفرقو بينها و بين المدينه القديمه كوبتوس (قفط دلوقتى) بسبب تحويل طرق التجاره مع الهند و الصين و جزيرة العرب من قفط لقنا.طرق التجاره الجديده دى (وادى قنا) كانت بتمر بممرات فى الصحرا الشرقيه لحد مينا القصير و سفاجه.اذدهرت مدينة قنا بعد الحرب العالميه التانيه بسبب موقعها اللى فى اخر الطريق اللى بيربط الصعيد بالبحر الاحمر ، و كما عشان بقت عاصمة محافظة قنا و زادت اهميتها لما بنو كوبرى بيعدى على نهر النيل و طورو طريق الصعيد المسفلت و اللى بيعدى عليها.مدينة قنا بعدى عليها خط السكه الحديد بتاع القاهره-اسوان ، و جمب منها فى قاعده عسكريه للجيش المصرى فى الصحرا الشرقيه.قنا النهارده مدينه كبيره فيها اسواق كتير و وورش تصليح للعربيات اللى بتعدى عليها و هى رايحه او جايه على طريق الصعيد السريع.اشتهرت قنا بعمايل القلل و الازيار و الزلع الفخار اللى بتتباع تقريبا فى كل حته فى مصر.عدد سكانها 220,000 (سنة 2009).
مولد الشيخ عبد الرحيم القناوى اللى مات فى القرن الاتناشر بيتعمل فى قنا كل سنه. جامعة جنوب الوادى اتأسست سنة 1994 و مقرها الرئيسى فى قنا بس ليها فروع فى الاقصر و الغردقه و اسوان.


</doc>