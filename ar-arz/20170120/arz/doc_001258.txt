<doc id="75055" title="يوهان تيتزيل" url="https://arz.wikipedia.org/wiki?curid=75055">
يوهان تيتزيل

يوهان تيتزل (بالالماني: "Johann Tetzel" بتتنطق: "يوهان تيتسل") اتولد 1465 و مات 11 اغسطس 1519 . كان راهب الماني و واعظ دومينيكاني من الروم الكاثوليك , و كان المفتش الاكبر لـمحاكم التفتيش على بولندا و بعدين بقى مانح لـصكوك الغفران فى المانيا. تيتزل مشهور تاريخياً بتهمت بيع صكوك الغفران للناس مقابل فلوس , بالإضافه لمناظراته التاريخيه مع مارتن لوثر اللى كان بيهاجمه بشده.

تيتزل من مواليد بيرنا فى اقليم سكسونيا , و درس فلسفه و لاهوت فى جامعت لايبتزج .انضم للرهبان الدومنيكان سنت 1489 و حقق نجاح كواعظ , و سنت 1502 اخد تصريح بالوعظ من الاسقف جيوفاني كاردينال اسرة ميدتشي اللى بقى بعد كده البابا ليو العاشر , و دي الحاجه اللى هو قضى بقيت حياتو بيعملها . سنت 1509 اتعين مفتش عام فى محاكم التفتيش على بولندا و سنت 1517 البابا ليو العاشر عيّنه كـ "مانح لصكوك الغفران" commisioner of indulgences فى عموم المانيا.
تيتزل اخد درجت الليانس فى اللاهوت المقدس من جامعة فرانكفورت نهر الأودر سنت 1517 , و بعدين بقى دكتور اللاهوت المقدس سنت 1518 بعد ما وقف يدافع عن وجهة نظره عن مشروعية صكوك الغفران مرتين اودام مارتن لوثر . وقتها مكانش لسه اتعرفت فضيحت بيعه لصكوك الغفران مقابل فلوس , كان بيتقال إن الفلوس اللى هو بيجمعها عشان اعادت بنا كنيسة القديس بطرس بس فى الحقيقه نص الفلوس كانت بتروح لرئيس اساقفة مدينت ماينز الكاردينال البرت فون براندنبرج . مارتن لوثر كان بيعمل حلقات وعظ علنيه للهجوم على نظريت تيتزل عن بيع صكوك الغفران , و دفاع تيتزل كان هو السبب اللى حفز مارتن لوثر إنه يكتب المبادىء الخمسه و تسعين , اللى كان من ضمنها:

تيتزل تمت ادانته بتهم الفساد الاخلاقي (بس بعد كده اخد عفو) لما السفير البابوي كارل فون ميلتتز اتهمه بالرشوه و التزوير , تيتزل انسحب من الحياه العامه و انعزل فى دير الرهبان الدومينيكان فى لايبزج لغايت وفاته سنت 1519.


</doc>