<doc id="13567" title="عرب" url="https://arz.wikipedia.org/wiki?curid=13567">
عرب

العرب ، شعوب و قبايل ساميه سكنو اليمن و الحجاز و الحيره و الشام و منهم قبايل بنو قحطان و بنو عدنان . الايام دى العرب معرووفين كمان بإسم الشعوب العربية او الشعوب الللى بتتكلم عربى هما مجموعه اثنيه لغويه كبيره .
عايشين ف الاساس ف غرب اسيا ، شمال افريقيا ، وأجزاء من القرن الافريقى ، مجمعة تحت مصطلح جغرافى بيتسما العالم العربى.
مش كل الشعوب الللى لغتهاالرسمى عربى بيعتبرو عرب و فيه كلام كتير عن الاختلافات دى.
فى اليمن كانت قاعدتهم فى صنعاء و ملوكهم هناك كانو من أقيال حمير ، فى الشام كان الغسانيين و دول كانو من قحطان. ملوك غسان اتعاقبو على حكم الشام. فى الحجاز كانت رياستهم لقريش .

تاريخ العرب القديم عند العرب بيختلط بيه التاريخ الخرافى او التاريخ القايم على قصص مش مثبوته عن طريق العلم. العرب قسمو سكان جزيرتهم على طايفتين اساسيتين : العرب البائده ( أو العرب العاربه ) و العرب الباقيه ( او العرب المتعربه او العرب المستعربه ) ، فالعرب عندهم بيتقسمو على تلت فروع هى العاربه و المتعربه و المستعربه. العرب البائده عندهم هى القبايل اللى اتلاشت و اندثرت اخبارها قبل ظهور الاسلام و هما تسعه : عاد و ثمود و اميم و عبيل و جديس و عمليق و جرهم و جاسم و سكنو فى مناطق متفرقه فى الجزيره العربيه و نواحيها. العرب بيعتقدو ان العرب البائده من نسل سام و فيهم بيرجعو قبايل منها لاود بن سام اللى بيسموه لاوذ و غيرهم لآرام ابن سام . 
بنو قحطان عندهم عرب متعربه من نسل يقطان اللى بينتهى نسبه لأرفكشاد ابن سام و فيه بيعتبروهم عرب مستعربه. العرب المستعربه بيسموهم العرب التابعه للعرب و بيعتبروهم اسماعيليين بينتهى نسبهم عند اسماعيل ابن ابراهيم و مراته بنت مضض الجرهميه من بنى قحطان و بيسموهم العدنانيه نسبه لعدنان من نسل اسماعيل . العرب فى تاريخهم ده بيقولوا إن العرب " المستعربة " أخذوا لغتهم من العرب " العاربة " عن طريق أبوهم إسماعيل بعد ماراح مع أبوه إبراهيم على الحجاز و ان دى نشأة لغتهم اللى بتتسمى لغه عربيه . 
بالنسبه لهم العرب قبل الاسلام كانو قسمين ، الساميين و الحاميين. الساميين قسموهم على تلت اقسام ، اللاوذيه ( بنو لود ) و دول اكتر العرب البائده او العاربه ، و القحطانيه و دول بنو قحطان اللى بيتصل نسبهم بارفكشاد بن سام ، و الاسماعيليين و دول بنى اسماعيل و بيسموهم العدنانيين .

اشتهر العرب بالشعر و الخطابه لغاية ما اتعلموا الكتابه من الشعوب المجاوره ، عرب الحجاز كانو اخر اللى وصلهم الخط . 
بيعتبر العرب اشهر اللى سكنو الخيام و رعو الجمال فى التاريخ . العرب ما عرفوش من الفن غير الشعر اللى اتسم بالمنظور البدائى الصحراوى و كان زى الصور الفوتوغرافيه للحياه البدويه و المراعى الجافه المحدوده و خيامهم و جمالهم و اطلالهم المهدمه ، و بيقول جرجى زيدان " كانت العرب فى الجاهلية اهل ماشية وجمال وخيام فلم ينتبهوا الى شىء من الفنون الجميلة غير الشعر " ، لكن بعد توسعهم فى البلاد المتحضره اللى حواليهم زى مصر و فارس و بيزنطه اتعلمو الفنون و منها الموسيقا ( شوف : الموسيقا عند العرب ) لكن فى مجال الفنون البصريه ما كانلهمش باع ، بيقول المفكر عباس العقاد ان العرب قدمو زخارف هندسيه لكن ما قدموش حاجه تقريباً فى فنون العماره و البنا، و فى رأيه إن الفن البصرى عند العرب بيتسم بالزخرفه لمجرد الزخرفه اللى مالهاش صله بالحياه .

اشتهرت القبايل العربيه بالحروب و الغزوات و من اشهر حروبهم حرب البسوس اللى استمرت بين قبيلتين لمدة اربعين سنه بسبب جمل. غزو البلاد المتحضره اللى جنبهم زى فارس و مصر.

علما مسلمين كتار اكمن اساميهم عربى بيتاخدو ساعات على انهم عرب لكن فى الواقع هما عادة مش عرب و اغلبهم فرس زى ابن سينا و البيرونى و الخوارزمى و الرازى و الطوسى و غيرهم.

من اشهر اللى وصفوهم فى العصور الوسطى كان الرحاله الفارسى ناصرخسرو فى كتابه سفرنامه اللى ذكر فيه انهم عايشين فى صحرا و عندهم جمال و مواشى و بيعيشو فى الخيام و انهم بياكلو الضب و فيهم اللى عمرهم فى حياتهم ماداقو غير لبن الجمل و انه ماحسش بينهم بالامان بقوله " ظللت اتنقل من قوم الى قوم و أجد فى كل مكان خطراً وخوفاً " بيقول ناصر خسرو ان رغم انهم عايشين فى فقر و بؤس لكن بالرغم من كده " فإنهم كل يوم فى حرب و عداء وسفك دماء ".

فى العصر الحديث مالهمش دور يذكر فى الحضاره الانسانيه و العلوم و الاداب ، و الفن عندهم لسه بيعتبر خطابى لكن باستخدام طرق حديثه زى الجرانيل و المجلات و الفضائيات و الانترنت اللى بيستخدموهم ساعات لإختلاق عالم افتراضى virtual world خيالى بعيد عن حقيقتهم و واقعهم و مكانتهم فى العالم و فيه منهم بيحرموا الفن اساساً ، لكن اهتم المستشرقين و الانثروبولجيين بدراسة ثقافتهم و مجتمعاتهم وبتهتم الجامعات الغربيه بالدراسات الأنثروبولوجيه عن مجتمعاتهم. المستشرق الانجليزى تشارلز دوتى Charles Doughty عمل عنهم دراسه مهمه ، و المؤرخ و المستشرق الفرنساوى إرنست رينان Ernest Renan كتب عنهم انهم بيفتقدو الابداع كجنس متخلف بتنعدم فيهم روح الابداع و الاستناره و بينتشر فيهم التعصب و اللاعقلانيه و الغوغائيه. غير إرتباطهم فى ذهنية العالم الحديث بالجهل والتخلف ارتبط اسمهم كمان بالإرهاب . العرب بقو بيتكنو فى امريكا عند الفئات العنصريه باسم " زنوج الرمال sandniggers " و " رووس الفوطه towelheads ".

بطبيعة الحال دى الصوره النمطيه العامه للعرب و هى صوره التصقت بيهم رغم ان فى النص التانى من القرن العشرين ازدهرت منطقة العرب اقتصادياً بفضل اكتشاف الغربيين للبترول فيها فحصلت تطورات ثقافيه مهمه و انتشر التعليم و بقى فيه عدد من العرب على مستوى عالى من الثقافه و العلم و فيه منهم درسو فى أرقى الجامعات العالميه. لكن رغم كده استمرت صورة العربى النمطيه و بقى العربى بعد اكتشاف البترول بيتصور بالثراء الفاحش و انه بيكدس فلوس كتيره بيصرفها على شهواته و على الإرهاب و الإبتزاز و اعمال فيها سفه.

العروبه هيا ايديولوجيا بتنادي بالوحده بين الدول العربيه و ضمها فى دوله واحده من المحيط الاطلنطي لغاية الخليج الفارسى , و هيا ايديولوجيا وثيقة الصله بفكرة القوميه العربيه اللى بتنادي بالاعتزاز بالمكون العربي ف ثقافات الشعوب العربيه , و السعي للوحده السياسه و التكامل الاقتصادي بين الدول العربيه , و مقاومة التأثير الغربي على الثقافه و السياسه العربيه.
فكرة الوحده العربيه انتشرت فى الخمسينات و الستينات , و عادة ما كان انصارها من الاشتراكيين و المناهضين للتدخل الغربي فى سياسات الدول العربيه. الوحده العربيه اتحولت مع الوقت من مجرد فكره لعدد من المشروعات السياسيه بهدف توحيد الدول العربيه فى دوله واحده, لكن اغلبها فشل.

البدو بيشكلو مجموعة فرعية اصليه من المجموعة الإثنية اللغوية "العرب" . كان اسم عربى زمان تاريخيا مرادف لاسم بدوى . عدد البدو ب 20 مليون بيشكلو الايام دى حوالى 5٪ من الشعوب الللى لغتهاالرسمى عربى.
القبائل البدويه هيا الأكتر انتشارا ف شبه جزيرة العرب، لكنهم موجودين كمان ف سوريا و بلاد ما بين النهرين، و بلاد الشام و سينا ( بدو النقب ، بدو الترابين )، و كمان شمال افريقيا ومنطقة السودان.

العرب بالمعنى الضيق للكلمه هما القبائل العربيه و نسلهم ف بلاد الشام وشمال افريقيا. العرب صنفو سكان جزيرتهم على طايفتين اساسيتين : العرب البائده ( او العرب العاربه ) و العرب الباقيه ( او العرب المتعربه او العرب المستعربه ) 
تصنيف العرب من شبه جزيرة العرب يمكن حصل ايام الحروب الداخليه خلال الخلافة الأموية .
من القبائل العربية اللى إتفاعلت مع محمد ، كان أكبرهم بنى قريش عشان عشيرتهم بنى هاشم كانت عشيرة محمد. خلال فترة الغزوات المسلمه و العصر الدهبى للاسلام ، كان حكام الاسلام السياسي حصرا اعضاء من قبيلة بنى قريش.

العرب من بلاد الشام بتتصنف إما قبايل قيس او قبايل اليمن . التصنيف القبلي حصل خلال الخلافة الأموية. قبايل اليمن مصدرها الجزيرة العربية او اليمن ؛ و تشمل بنى كلب ، كنده ، الغساسنه ، ومن بعد الثورة العربية ف فلسطين 1834 ، السكان اللى لغتهم الرسمى عربى ف فلسطين سابو تسلط البنية القبلية و إتحدو و كونو الشعب الفلسطينى .

الشعب اللبنانى من الشعوب التمعربه، لكن غالبية اللبنانيين مش بيعتبرو نفسهم عرب، مفضلين ربط أنفسهم كجزء من ثقافة "البحر المتوسط" او "الثقافه الشاميه".

العرب الإيرانيين بيشكلو اقليه 2٪ ف إيران. أكبر مجموعه هيا عرب الأهواز من خوزستان

البدو ف غرب مصر و شرق ليبيا بتتصنف قبايل السعادى و قبايل المرابطين . قبايل السعادى مجموعة ليها صفة اجتماعية اعلى تستمد من النظام الإقطاعي التاريخية التي كانت ايامه المرابطين خدم للسعادى. 
تجارة العبيد عند العرب
[['[[مصريين|المصريين]] كتير منهم مش من اصل عربى عشان هما [[مجموعه عرقيه|المجموعه العرقيه]] (البحر متوسطية) اللى دخلت منطقة وادى [[النيل]] فى العصور القديمه و استقرت فيها ، و دلوقتى عددهم حوالى 81,7 مليون نسمة( حسب تقدير يوليو 2008) و هما اصحاب [[المصريين القدام|الحضارة المصريه القديمه]] (الحضاره الفرعونيه), تاريخ المصريين تاريخ طويل جداً بيرجع لحوالى سنة 13,000 ق.ع.ح و هما من اقدم الأجناس البشريه. الهوية المصرية بترتبط ارتباط جامد [[جغرافية مصر|بجغرافية مصر]] اللى اهم مافيها [[وادى النيل]] و شريط صغير من الارض الصالحة للزراعه بتمتد من الشلال الاول لحد [[البحر المتوسط]] و بتحوطهم الصحرا من الشرق و الغرب. الجغرافيا دى فريدة من نوعها و هى اساس تطور المجتمع المصري و الثقافه المصريه من العصور القديمه. هوية المصريين الوطنية اتطورت بصوره اكبر فى [[القرن التسعتاشر]] و [[القرن العشرين]] و فيه تداخل او تضارب الأيديولوجيات بين العلمانية القومية المصرية الحديثة ,القومية العربية (بما فيهاالعروبة) و الإسلاموية.




[[تصنيف:عرب]]
[[تصنيف:قبايل]]
[[تصنيف:انثروبولوجيا]]

</doc>