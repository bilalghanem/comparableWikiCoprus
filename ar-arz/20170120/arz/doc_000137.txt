<doc id="29314" title="اسماء محفوظ" url="https://arz.wikipedia.org/wiki?curid=29314">
اسماء محفوظ

اسماء محفوظ هى مصريه تعيش فى القاهرة حي عين شمس كانت مؤسسين " حركة شباب 6 ابريل " و دلوقتى من ناشطات " حزب التيار " اللى شارك فى ثورة 25 يناير 2011 فى مصر ضد حكم الرئيس حسنى مبارك.

اسماء محفوظ شاركت فى ميدان التحرير المطالبه بتغيير النظام فى مصر. لكن فى 12 اغسطس 2011 قبض عليها السلطات العسكريه اللى بتحكم مصر من 11 فبراير 2011 من وقت ما اتنحى الرئيس المخلوع حسنى مبارك و حققت معاها النيابه العسكريه بعد ماتقدم ضدها بلاغ من الشئون القانونيه للمجلس الاعلى للقوات المسلحه بتهمة التطاول على المجلس و الجيش و المشير محمد حسين طنطاوى و اللوا حسن الروينى قائد المنطقة المركزية و اللوا محسن الفنجرى عضو المجلس العسكرى ، و اتوجهت ليها 3 تهم رئيسيه هى :
النيابه العسكريه بنت اتهاماتها على 3 أدله هى كلامها على موقع " قناة الناس " فى 23 يوليه 2011 ، و كلام كتبته على الفيسبوك و كلام على التويتر. و فوق كده واجها المحقق العسكرى بجمله كتبتها على الفيسبوك فى 5 مارس 2011 ضد المجلس العسكرى الحاكم فى تعليق ليها على اعتداء الشرطه العسكريه على واحده ست فى ميدان التحرير. و طالب المحقق انها تثبت انها كانت من حركة 6 ابريل. المحامين اللى بيدافعو عنها طلبو من النيابه العسكريه انها تطلق سراحها من غير ضمانات و تحويلها للقضاء المدنى مش العسكرى ، لكن النيابه العسكريه وافقت على اطلاق سراحها مقابل ضمان بمبلغ 20.000 جنيه اتبرع بيه عدد من النشطا السياسيين. و قال واحد من المحامين بتوعها هو عمرو عز إن المنتظر ان القضاء العسكرى فى ظرف 15 يوم هيحدد ميعاد لتكميل التحقيق معاها. بعد خروج اسماء محفوظ استقبلهاالنشطا بالأناشيد الوطنيه ، و قالت اسماء انها هتكمل نضالها للوصول لمصر اللى بيتمناها كل مصرى و اللى قامت عشانها ثورة 25 يناير



</doc>