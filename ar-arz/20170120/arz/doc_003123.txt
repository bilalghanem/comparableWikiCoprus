<doc id="13951" title="ايدز" url="https://arz.wikipedia.org/wiki?curid=13951">
ايدز

ايدز (AIDS) هو اسم الإختصار بالانجليزى للـ لازمه (سيندروم) اللى اسمها " سيندروم فقدان المناعه المكتسبه " Acquired Immunodeficiency Syndrome ‏ ‏"اللى بيتسمّا بردو Acquired Immune Deficiency Syndrome" (‏). و هى لازمه بتيجى من ڤيروس اسمه HIV (ايتش آى ڤى).

فى سنة 2004 حوالى 3 مليون انسان ماتوا من الايدز فى 2004منهم حوالى 500 الف كانوا أولاد. احصائيات 2004 وضحت إن حوالى 40 مليون واحد فى العالم عندهمHIV.

أكترية الناس اللى عندها ايتش-أى-فى HIV عايشين فى افريقيا. و أكتر الأولاد اللى بيموتو بـ الايدز عايشين فى افريقيا.

عدد الناس اللى عندها ايدز مش معروف بالضبط ، فناس كتيره عندها ايدز من غير مايدروا.

الاتش-أى-فى HIV بيهاجم جهاز المناعه المسئول عن حماية الجسم من الاجسام الغريبه اللى بتدخله وى الفيروسات (العدوى ) , و مساعدة الجسم لوقف تطور السرطانات. عشان كده الناس اللى عندها ايتش-أى-فى HIV احتمالية اصابتهم بالعدوى الفيروسيه و السرطانات بتبقى كبيره. و من غير المناعه اللى بتحمى الجسم ممكن المصاب يموت من عَيا بسيط , زى نزلة البرد, اللى فى الظروف العاديه الناس اللى صحتهم كويسه بيقدرو يخفّو منها بسهوله.

مش كل واحد عنده ايتش-أى-فى HIV بيعتبر إن عنده ايدز. لما الناس فى الاول بيجيلها ايتش-أى-فى HIV مش بيبقوا ضعفا قوى و ممكن يعيشو فى صحه لسنين. لكن لما بيعيوا من الايتش-أى-فى HIV بيتسمّى العيا " ايدز سرطاني".

لو واحد عنده ايتش-أى-فى HIV بيتسمّا ايتش-أى-فى ايجابى HIV positive.‏




فيه ناس بتفتكر ان نشر فكرة استعمال الكبوت (الكوندوم) حتخلّى الناس يعملو سكس أكتر. و فاكرين ان لو الناس بقى عندها سرنجات نضيفه, يستعملوا ادويه مش شرعيه أكتر (مخدرات مثلاً ) . معظم الناس اللى بتفتكر كده عادة بيكون بسبب دينهم. مثلاً الكنيسه الكاتوليكيه مش عايزه الناس تستعمل الكبوت (كوندوم) او يكون عندهم اصلاً لإن فى مفاهيمها المفروض إن الناس ما تستعملوش كبوت (كوندوم) حتى و لو متجوزين لإن المفروض ان المتجوزين ما يعملوش سكس إلا لو كان عشان يخلّفوا عيال.

العلما اللى بيعملوا دراسات عن استعمال الكوندوم, لقيو ان لو المراهقين (من 13 لـ19 سنه) اخدوا معلومات عن الكبوت و منع الخلفه ده بيخليهم يمارسوا سكس الغير امن اقل. العلما شايفين ان المعرفه بالحاجات دى مش بيخلّى المراهقين يبتدو يعملو سكس بدرى أكتر. استعمال الكبوت (الكوندوم) بينفع جداً لـ منع الستات من الحمل او العدوى بـ امراض بتتنقل بالسكس لو الناس بتعرف ازاى تستعمل الكبوت (الكوندوم) مظبوط.

العلما اتوصلوا إن لو فيه مدينه عندها برنامج تبديل سرنجات حيقل فيها عدد الناس اللى بيستعملو ادويه مش شرعيه ( مخدرات مثلاً). ‏ ‏ "برنامج تبديل السرنجات" هو المكان اللى الناس (مدمنين المخدرات مثلاً) بتروح فيه عشان يبدلوا السرنجات الوسخه بـ سرنجات نضيفه. ده معناه انهم لو بيستعملو مخدرات او أدويه حيبقى أأمن. من جهه تانيه " برامج تبديل السرنجات " بيعملو حاجات اكتر من مجرد انهم يدّو الناس سرنجات نضيفه حيث إنهم بيقدموا المساعده للى عايز يبطّل إدمان المخدرات.
القوات المسلحة المصريه عملوا علاج للايدز بأخد الايدز من المريض وبعد كده تحويل الفيروس لغذا ( كفته)و دا قمة الاعجاز العلمي.


</doc>