<doc id="15259" title="مجزره الدامور" url="https://arz.wikipedia.org/wiki?curid=15259">
مجزره الدامور

مجزرة الدامور هى مجزرة ارتكبها الفلسطينيين فى حق اللبنانيين فى مدينة الدامور المسيحية. المجزرة حصلت فى 20 يناير 1976 وقت الحرب الاهليه اللبنانيه على ايدين ميليشيات منظمة التحرير الفلسطينيه. الفلسطينيين قتلوا فى اللبنانيين وولعوا فى الكنيسة وطلّعوا الجثث من المقابر وبعتروها على الارض. والسكان الباقيين اضطروهم يهربوا ويسيبوا المدينة.

مجزرة الدامور كانت رد لمجزرة الكرنتينا اللى ارتكبتها الكتايب.

افراد ميليشيا منظمة التحرير الفلسطينيه دمروا المباني فى الجزء اللى على البحر من المدينه و ارتكبوا مذابح اباده جماعيه ضد السكان المسيحيين , بالإضافه لنبش مقابر الطايفه المارونيه . الميليشيات الفلسطينيه قامت بتفجير كنيسة مار الياس و علقوا على حيطانها صور لميليشيا منظمة التحرير وهما ماسكين بنادق AK47 و بورتريه لياسر عرفات. فيه مصادر تانية بتقول ان الكنيسه بعد هدمها تم استخدام حطامها للتدريب على ضرب النار بسبب العلامات اللى لقوها مرسومه على الحيطه الشرقيه من حطام الكنيسه.
الميليشيا الفلسطينيه اللى هاجمت الدامور قامت بإعدام 20 واحد من الكتايب رمياً بالرصاص. و وصل اجمالي عدد الضحايا لـ 584 اغلبهم من المدنيين ماتوا خلال المعارك او فى المذبحه اللى حصلت بعد ما الفلسطينيين استولوا ع المدينه , و بقية السكان تم تهجيرهم بالعافيه. بعد المذبحه كان كل اهل الدامور اما هربوا او اتقتلوا. من ضمن الناس اللى اتقتلوا كانت عيلة ايلي حبيقه وخطيبته. بعد مذبحة تل الزعتر فى نفس السنه ، ميليشيا منظمة التحرير الفلسطينيه وطنت الفلسطينيين الناجين من تل الزعتر فى مدينة الدامور المسيحيه . ولما الاسرائيليين دخلوا لبنان سنة 1982 طلعوا الفلسطينيين ورجعوا السكان المسيحيين الاصليين تاني لبيوتهم.

توماس فريدمان بيقول ان كتايب الدامور اللى عملت مجزرة صبرا و شتيلا كانوا بينتقموا مش بس لقتل بشير الجميل لكن كمان للاباده الجماعيه اللى ارتكبها الفلسطينيين فى حق اهل الدامور.

الاب منصور لبكي كاهن كنيسة مار الياس فى الدامور من الفترة 1971 لحد 1976 لغاية ما المدينة اتدمرت على ايدين الفلسطينيين بيقول عن الجريمة دي:
"منظمة التحرير الفلسطينية جت وفجرت الكنيسه من غير ما تدخلها. فتحوا الباب ورموا القنابل اليدوية جوا. عيله كامله اتقتلت، عيلة كنعان، اربع اطفال ماتوا والام والاب والجد، الام كانت لسة حاضنة طفل من اطفالها وكانت حامل. عينين الاطفال كانت اتقلعت واطرافهم اتقطعت، مفيش ايدين او رجلين. كانت حاجة فظيعة."

فيه كذا نطرية ان مين شارك فى ارتكاب المجزرة دي. المعروف ان الفلسطينيين هما اللى ارتكبوا المجزرة دي. بس فيه مصادر تانية بتحدد ان سوريا دعمت الفلسطينيين وان اللى عمل المجزرة مختلط بين الفلسطينيين مع الحركة الوطنية اللبنانية
روبرت فيسك بيقول ان الهجوم قاده ابو موسى (قائد فى منظمة التحرير الفلسطينيه و فتح واللي انشق على ياسر عرفات بعد كدة) وقال كمان على زهير محسن قائد منظمة الصاعقه (وهي منظمة فلسطينية قومية مواليه لسوريا واللي بتتحرك باوامر من سوريا) وقال انه كان معروف فى لبنان باسم جزار الدامور.
القوات اللى هاجمت يعتبر اتالفت من جيش التحرير الفلسطيني والصاعقة دة غير ميليشيات تانيه زي فتح. فيه مصدر تانية بردو جابت سير الجبهه الشعبيه لتحرير فلسطين والجبهه الديمقراطيه لتحرير فلسطين و ميليشيا حركة المرابطون اللبنانيه المسلمه (المعروفه بإسم حركة الناصريين المستقلين) من ضمن المهاجمين. فيه تقارير بردو بتتكلم عن مشاركة مرتزقة من سوريا والاردن وليبيا وايران وباكستان وافغانستان كانوا جزء من العملية وكوماندوز يابانيين كانوا بيتدربوا فى لبنان كمان.


</doc>