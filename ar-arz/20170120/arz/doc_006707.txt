<doc id="6982" title="منيره المهديه" url="https://arz.wikipedia.org/wiki?curid=6982">
منيره المهديه

منيره المهديه ( المهدية، ههيا، الشرقية، ح 1885 - 11 مارس 1965 ) اسمها الحقيقى زكية حسن منصور ، اتلقبت بـ سلطانة الطرب مغنيه و ممثله مصريه كبيره، و اول ممثله مصريه تظهر على خشبة المسرح فى تاريخ مصر الحديث ( 1915 ). اكتشفها عزيز عيد و قدمها على المسرح و نجحت نجاح كبير. فى سنة 1916 انفصلت عن فرقة عزيز عيد و عملت فرقه خاصه بيها و مثلت روايات لـ سلامه حجازى ، و فى سنة 1917 بدأت تمثل مسرحياتها الخاصه. و مثلت " كارمن " اللى بتعتبر اول أوپريت اتعمل فى مصر. و بعد كده قدمت أوپرا كامله على خشبة المسرح المصرى بعنوان " مارك انطوان و كليوباترا " من ألحان سيد درويش و شاركها التمثيل فيها محمد عبد الوهاب اللى كمل ألحانها بسبب وفاة سيد درويش. اتعرفت منيره المهديه بوطنيتها و اهتمامها بالسياسه و تعلية شأن المرأه. فتحت قهوه اسمها "نزهة النفوس" كان بيجتمع فيها كبار رجال السياسه و الفن و الادب.



</doc>