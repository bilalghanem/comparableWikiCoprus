<doc id="9841" title="الجمعيه الجغرافيه المصريه" url="https://arz.wikipedia.org/wiki?curid=9841">
الجمعيه الجغرافيه المصريه

الجمعيه الجغرافيه المصريه اتنشأت فى القاهرة فى مصر سنة 1875 بهدف دراسة الجغرافيا و الكشف عن البلاد الافريقيه. بتصدر مجله سنويه منها مجله بالفرنساوى ، و بتنشر من وقت للتانى مطبوعات علميه ، و بتلقى فى قاعتها محاضرات. بتضم مكتبتها مجموعه قيمه من الكتب و الخرايط و فيها متحف اثنوجرافى.
الجمعيه اتاسست بقرار من خديوى مصر اسماعيل باشا فى 19 مايو سنة 1875 و كان اول رئيس ليها عالم النبات و المستكشف الالمانى جورج اوجوست شفاينفورت و كان اسمها الجمعيه الخديويه الجغرافيه ( بالفرنساوى :La Societè Khedivial de Geographie )و اسمها اتغير بعد اعلان الجمهوريه فى سنة 1953 و بقا الجمعيه الجغرافيه المصريه.


</doc>