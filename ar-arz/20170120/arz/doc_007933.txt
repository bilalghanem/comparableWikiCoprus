<doc id="13138" title="فيليب اوجست" url="https://arz.wikipedia.org/wiki?curid=13138">
فيليب اوجست

فيليپ اوجست ( فيليپ التانى ) - Philip II ملك فرنسا ( سماه مؤرخين الشرق " الفرنسيس " ) كان بينحدر من اسرة " هيوكاپيه " Hugh Capet الفرنسويه اللى قامت على انقاض دولة ولاد شارلمان. الاسره دى حققت إنتصارات فى الصراعات اللى خاضتها ضد الامرا الإقطاعيين ، و نفوذ ملوكها و حكومتها المركزيه زادت. انتصار فيليپ على الامرا الاقطاعين و الانجليز خلاه يبقى ملك كبير فى أوروبا، و لما شاف ان فيه حمله صليبيه ( الحمله الصليبيه التالته )طالعه على الأراضى المقدسه و انضم ليها ريتشارد قلب الأسد و فردريك بربروسا قرر انه هو كمان لازم ينضم ليها بصفته ملك كبير مش معقول تطلع الحمله من غيره و فيها الملوك دول ، فكانت دوافعه مش دينيه خالصه .

قامت حرب بين هنرى التانى من جهه و ابنه ريتشارد قلب الأسد و فيليب أوجست من جهه تانيه ، و انتهت الحرب دى بتوقيع هنرى التانى هدنه مذله ليه ، مات بعدها بيومين فى 6 يوليه. ريتشارد ، وريث عرشه و ابنه اللى حاربه ، أكد انه رايح بالجيش على الشرق مع فيليپ أوجست ، و اتعملت بسرعه معاهده بينهم و راح ريتشارد على انجلترا عشان يتنصب ملك عليها ، و اتنصب فى ويستمنيستر westminster يوم 3 سبتمبر .



</doc>