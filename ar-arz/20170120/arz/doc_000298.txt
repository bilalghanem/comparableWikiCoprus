<doc id="9631" title="عيد الصعود" url="https://arz.wikipedia.org/wiki?curid=9631">
عيد الصعود

عيد الصعود المجيد هو عيد بيحتفل بيه المسيحيين بمناسبة صعود او طلوع يسوع المسيح للسما بعد 40 يوم من قيامته من الاموات بعد ما اتصلب ب 3 ايام.بيؤمن المسيحيين ان يسوع صعد للسما بجسمه مش بس بروحه و قعد على الجنب اليمين لابوه السماوى.
عيد الصعود بيعتبروه واحد من اهم اتناشر عيد بيتحتفل بيهم الكنايس الاورثودوكسيه و هو بيخلد اخر مره ظهر فيها المسيح لاتباعه و بيعتبروها التحقيق النهائى للهدف اللى نزل المسيح عشانه و اللى هو الخلاص و تجسيد لرجوعه للملكوت لما قال ان مملكته مش من العالم دا قبل ما يتصلب.(يوحنا 18: 36)

بحسب الاصحاح الاولانى من سفر اعمال الرسل،يسوع ابتدا يظهر للتلاميذ (الحواريين) بتوعه فى اكتر من مكان على مدى اربعين يوم و بعديها ارتفع للسما قدام عينيهم و هما على جبل الزتون اثناء ما كان بيباركهم و بيبتسملهم و بعديها اختفى ورا سحابه كانت معديه فى الوقت دا.التلاميذ كانو لسه باصيين لفوق لما ظهر لهم ملاك و قالهم انا ان المسيح ح يرجع تانى بنفس الطريقه اللى شافوه بيها و هو بيطلع للسما.

عملية الصعود دى اتذكرت فى اكتر من مكان فى العهد الجديد بس فى اختلافات فى التفاصيل يعنى فى انجيل يوحنا و انجيل لوقا مثلا الظاهر ان الصعود حصل مباشرة بعد القيامه و مافيش ذكر لمدة الاربعين يوم دول.


</doc>