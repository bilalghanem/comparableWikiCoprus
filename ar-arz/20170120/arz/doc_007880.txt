<doc id="13211" title="القوات الجويه المصريه" url="https://arz.wikipedia.org/wiki?curid=13211">
القوات الجويه المصريه

القوات الجويه المصريه ، هى اقدم و اعرق سلاح طيران فى الشرق الأوسط و بيعتبر أقوى سلاح طيران فى الشرق الاوسط وده كان واضح فى تقرير حلف شمال الاطلنطي الناتو لما اعترف ان مصر بتمتلك أعقد خط دفاع جوي فى العالم واقوى منظومة طيران فى الشرق الأوسط بتعادل مع اسرائيل بس مصر بتتفوق فى عدد الطيارات و بتمتلك مصر اسطول من احدث الطيارات القاذفه و المقاتله وطيارين على كفاءه عاليه.

إتأسس سلاح الطيران المصرى سنة 1928 كجزء من الجيش المصرى قبل ما يبقى فرع عسكرى منفرد. اول قائد لسلاح الجو المصرى كان كندى اسمه ڤيكتور هيربيرت تايت.

سلاح الطيران المصرى شارك فى معارك و حروب من ضمنها حرب اليمن و الحرب الليبيه و حرب الاستنزاف و حرب اكتوبر 73 اللى أظهر فيها تفوق كبير دك فيها القواعد العسكريه الاسرائيليه قبل عبور القوات البريه قناة السويس و إقتحام خط بارليف . و فى وقت الحرب ، يوم 14 اكتوبر ، قدر بكفائه عاليه انه يتصدى للمقاتلات الإسرائليليه فوق الدلتا فى معركة المنصوره الجويه الضخمه اللى شاركت فيها حوالى 150 طياره من الطرفين و قدر الطيارين المصريين بطيارات ميج انهم يوقعو 18 طياره اسرائيليه فانتوم من احدث الطرازات وقتها مقابل 3 طيارات بس. قاد المعركه محمد حسنى مبارك.

بعد تصالح مصر و اسرائيل و عقد إتفاقية السلام و انهاء حالة الحرب بينهم استمر تطوير السلاح الجوى المصرى عشان يبقى قوه رادعه لأى محاوله تطاول من أى بؤره من بؤر المنطقه المحيطه بمصر و المليانه بصراعات و مشاكل وأطماع بتهدد السلام العالمى.

القوات الجويه المصريه هى أقوى قوات جويه فى الشرق الاوسط قبل تركيا و بالتساوي مع اسرائيل .

بيملك الطيران الحربى المصرى النهارده احدث انواع الطيارات منها حوالى 220 طياره من نوع إف-16 فالكون اللى بتمثل العمود الفقرى للاسطول الجوى المصرى و دراعه الطويله. مصر هى رابع مستخدم للطياره القويه دى على مستوى العالم ، و طيارات الانذار المبكر إى تو سى و ميراج 2000 و طيارات نقل سى 130 و طيارات الهيلوكوبتر من نوع الاباتشى. و فيه تعاون بين مصر و الصين فى انتاج الطيارات النفاثه المعاونه زى الـ‏K8‏ .

فى ديسمبر 2009 قررت مصر اضافة 24 طياره إف-16 لقواتهاالجويه.

الفريق يونس المصري هو قائد القوات الجويه المصريه حالياً.

قواعد الدفاع الجوى:


قواعد سلاح الجو:



</doc>