<doc id="15217" title="احسان عبد القدوس" url="https://arz.wikipedia.org/wiki?curid=15217">
احسان عبد القدوس

احسان عبد القدوس (1 يناير 1919 - 11 يناير 1990) ، صحفى و روائى و كاتب سياسى ، وهو ابن الممثل والمؤلف الراحل محمد عبد القدوس والصحفية الراحلة روز اليوسف .

اتخرج من كلية حقوق فى جامعة القاهره سنة 1942 . اشتغل محامى تحت التمرين فى مكتب المحامى ادوارد قصيرى. رئيس تحرير لمجلة روز اليوسف من 1945-1964. هو كان رئيس لمؤسسه اخبار اليوم‏ 1966-1974. كان رئيس لمجلس إدارة مؤسسة الاهرام من مارس 1975 لمارس 1976. كاتب متفرغ فى جريدة الاهرام لحد وفاته فى يناير سنة 1990. اتحولت اغلب قصصه لافلام سينما. كان متجوز لواحظ "إلهامى" و له ولدين: "محمد" و "احمد". بعد وفاته حاولت شوية جهات من اللى بتوظف الدين فى السياسة و مابتعترفش بحرية التعبير ولا حرية الادبا- انها تعيد انتاج قصصه مع شوية تعديلات اللى شايفينها ضرورية عشان تمشى مع الترويج لمذهبهم و فكرهم- لكن ولاده فاجئوهم برفض التزوير دا، لإنهم اعتبروه اعتداء على أبوهم، و إن موافقتهم على أى تغيير بتعتبر خيانة لذكرى أبوهم، عشان أغراض سياسية دنيوية عارضة، و ابنه "محمد عبد القدوس" شاف ان دا بيتعارض مع القيم اللى بيؤمن بيها هو، و إن دا حتى بيتعارض مع مفهومه هو للافكار اللى بيروج لها الناس اللى عاوزين ينسبو قصص متعدلة لإحسان عبد القدوس بعد مماته.





فى رأى شوية معجبين لإحسان عبد القدوس إن اللى عاوزين يعدلوا قصصه بعد موته مابيعتبروش الكدب و الغيش عيب إلا إذا كان عليهم هما، لكن إذا كان الكدب على الشعب اللى بيتسموا أغلبيه رعاع و غوغاء بيشوفوا ان الكدب على الناس دى بيعتبر كدب ابيض مش حرام ولا عيب.، لإن الرعاع و الغوغاء مايقدروش يفهمو كل حاجة و هايتوهو و يضلو لو عرفو الحقيقة كامله. كمان الناس دى بيعتبروا إن الخدعة واجبة مع المخالفين فى العقيدة و الفكر لانهم بيعتبرو انهم فى حالة حرب مستمرة مع المخالفين فى العقيدة و الفكر و إن الحرب خدعة، مع إن الحرب بقت تكنولوجيا و ذكاوه و معلومات (حقيقية و صادقة مش وهمية) و بتوع الخدعه ماعدوش بينتصرو الا لما ييجو يقتلو كاتب او مفكر أعزل يسير دون حراسة فى الشارع مع الناس. كمان بيعتبروا إحسان عبد القدوس مش من اللى بيروجو لهم ولا من رموزهم، فكانوا عاوزين إحسان عبد القدوس معدل. دا حسب راى الناس الليبراليين اللى بيحبوا إحسان عبد القدوس كما هو دون تعديل، و بيعتبرو ان تعديل قصصه هاتنتج إحسان عبد القدوس فالصو، و لإنهم بيقدسو الحرية فبيعتبرو ان قيم الصدق و الأمانة واجبة على الجميع و فى كل الأحوال من غير تفرقة.



</doc>