<doc id="130664" title="ابو ظبى" url="https://arz.wikipedia.org/wiki?curid=130664">
ابو ظبى

مدينة ابوظبى (بتتنطق فى الامارات بوظبى) هى عاصمة دولة الامارات. المدينه مركزها على جزيرة ابوظبى، وليها امتداد على الارض والجزر اللى حواليها. وفيها رياسة الدوله ورياسة مجلس الوزرا والسفارات المعتمده لدولة الامارات. وبتعتبر برضو مقر لحاكم ابوظبى ولولى عهده ورئيس المجلس التنفيذى. مع ان الامارة غنية بالبنزين، بتحاول ابوظبى دلوقتى انها تنوع اقتصادها باستثمارات فى المجال الاقتصادى والمجال السياحي، وبتضم الامارات عموما ومدينة ابوظبى خصوصا اعلى نسبة الاغنياء فى العالم و زاد عددهم عن 75 الف مليونير يعنى بنسبة 8.8%, وبتزيد الثروة بنسبة 16% كل سنة. وبحسب سى ان ان ومقياس فورتشن فهى اغنى مدينة فى العالم.


كان سكان ابوظبى القدام عايشين في العين وليوا واراضى الظفرة وبيعتمدو فى حياتهم على رعى الجمال وقطف ثمر التمور وصيد الاسماك واللؤلؤ، وبيسافرو بمواشيهم دايماً للمكان اللى فيه ميه. وفى اول الثلاثينات كان الوصول لمدينة ابوظبى  عن طريق مش مباشر، من الصحرا فى الشرق من العين والغرب الجنوبى من ليوا (المارية دلوقتي)، وكانت الميه ناحية شطوط المدينة. اما الارض فكان السفر فيها على ظهور الجمال واحيانا بالعربيات بس كانت قليلة جداً، وعشان كدة كان وصول الاكل والميه مشكلة بالنسبة للسكان علشان قلتها، وكانت توصل من راس الخيمة. 
فى اواخر الاربعينات و اول الخمسينات، بقت معظم عمارات ابوظبى فى حالة متدمرة، عشان العصر الذهبى للتجارة خلص فى العشرينات والثلاثينات، فى اخر انهيار صناعة اللؤلؤ الطبيعى بعد ما ظهر لؤلؤ صناعى واللى كانت تعتبر المصدر الرئيسى لمصاريف السكان فى ابوظبى. وكانت اسواق المدينة صغيرة، من اشهر الحاجات اللى كانت بتتباع فى السوق، منتجات الاكل الرئيسية، بدل حاجات تانية مستوردة، وساعد السوق السكان المحليين بحاجات زى الخضار والفاكهة والفحم والمواشي، اللى كانت بتتنقل على ظهور الجمال من المناطق الجوانيه، وكانت ميزة نقل البضايع عن طريق البحر على مجموعة قليلة من السكان اللى عايشين فى بعض المناطق الرئيسية، وفى مواسم معينة، وبيستفادو من تعدية المراكب اللى بتشتغل فى مجال صيد اللؤلؤ، وكان التمر (الرطب) بيزرعوه محلي، مع وجود شوية اشجار النخل اللى موجودة فى كل مكان، بس مكانش من النوعية الممتازة، ومكانش بيستوى بدرى زى تمر المناطق اللى الجو فيها حر اكتر زى الجنوب. وكان لكل بلد صغيرة او قرية على امتداد الساحل المتصالح (كان معروف بالاسم دا لحد اواخر الستينات) سوقها الخاص، وبرضو بالنسبة للتجمعات السكانية الداخلية. وكانت الاسواق دى قريبة من بعضها فى الحجم، الا ان كل سوق كان له اهمية خاصة بالنسبة للسكان اللى بيستفيدو منه فى سباق صراع البقاء اللى كان فى البيئة الصعبة دي. وكانت الدكاكين متضللة بسعف النخل علشان تعمل ضل للناس اللى بتشترى من السوق، واحياناً كان بعض التجار بيعملو ابراج هوائية من اعمدة بيجيبوها من جذوع اشجار القرم، وبتتغطى باكياس الخيش، وكان فى السوق مصاطب صغيرة بيحطو عليها البياعين بضايعهم، ومن ناحية تانية كانت حمولات السمك اللى جاية من البحر بتتحط برة السوق، ونفس الكلام بالنسبة للبضايع اللى حجمها كبير زي الاخشاب اللى بيستخدموها فى بنى السفن، وكانت اسعار البضايع مختلفة حسب مكان عرضها.
وكانت الروبية الهندية هى العملة المنتشرة وقتها ،وكانت دبى مركز جذب لكل اللى تساعده رحلاته من البدو على الوصول ليها، وكان العمال من جنسيات كتيرة زي العرب والايرانيين والبلوش والافارقة والباكستانيين والهنود.
وفى ستة اغسطس سنة 1966 م، استلم الحكم فى امارة ابوظبى المغفور له الشيخ زايد بن سلطان ال نهيان وحكمه عمل البداية الحقيقية للنهضة، واللى وجهِّت بعمل اتحاد دولة الامارات العربية المتحدة فى اتنين ديسمبر سنة 1971 م.

الجزء الاهم من مدينة ابوظبى او المركز موجود على جزيرة ابوظبى اللى هى اكبر جزر الامارات، ومرتبطة بالارض عن طريق اربعة جسور, اللى هما:

بعد ظهور البترول، ابتدت ابوظبى مرحلة تاريخية جديدة، وملحمة بطولية جامدة مع البنى والتطور، والفضل كان للمغفور له الشيخ زايد بن سلطان ال نهيان. ودلوقتى بيحكم الامارة الشيخ خليفة بن زايد ال نهيان رئيس دولة الامارات اللى استلم الحكم بعد وفاة المغفور له والده الشيخ زايد فى نوفمبر 2004 اللى كان له دور جوهرى فى بنى الدولة. مساحة ابوظبى 67.340 كيلو متراً مربعاً، الامارة ليها امتداد حوالى 200 كيلو متر، والمساحة دى حوالى 86.67% من مجموع مساحة الامارات، امارة ابوظبى بتتميز بانها اكبر مساحة بين الامارات السبعه.
.وبتتجزا امارة ابوظبى اللى اتسمت بالاسم دة لانها كانت مكان انتشار الظباء،  لتلت اجزاء رئيسة، الجزء الاول اللى هو مدينة ابوظبى وهى عاصمة دولة الامارات العربية المتحدة ومقر الرياسة. اما الجزء الثانى اللى هو الجزء الشرقى من الامارات وهى مدينة العين. اما الجزء الثالث اللى هو الجزء الغربى اللى فيه المناطق والجزر اللى تبع امارة ابوظبى زى دلما، صير بنى ياس، وجزيرة داس ومبرز وزركو وابو الابيض والمناطق الساحلية والداخلية زي مدينة زايد والمرفا وغياثى وواحات ليوا.

وبتتمركز فى مدينة ابوظبى الوزارات والمؤسسات الاتحادية والسفارات والبعثات الدبلوماسية العربية والاجنبية، وبتتميز المدينة بنضافة وشوارعها الواسعة، وهدوئها، وكتر حدايقها ومبانيها وابراجها الحديثة، وكورنيشها واسواقها، وشطوطها.

الكثافة السكانية فى ابوظبى بتختلف من منطقة للتانية فمناطق وسط المدينة بتتميز بالزحمة السكانية والمرورية وكل ما بعدت عن المدينة بتبدا الكثافة السكانية تقل باتجاه الضواحى علشان كدة معظم مبانى وسط المدينة بتكون من الابراج القصيرة والابراج العالية او ناطحات السحاب .
الابراج ناطحة السحاب فى ابوظبى زي:

هو عبارة عن مخطط عمرانى علشان يطورو مدينة ابوظبى، واتجهز المشروع بالتعاون مع فريق عالمى للتخطيط العمراني، بالاضافة لضم نخبة من اشهر خبرا التخطيط والتطوير العمرانى فى العالم. الرؤية بتضم مجموعة من المشاريع اللى اتخططلها لبنى مدينة جديدة فى ابو ظبى بما فيها البنية التحتية وكل المشاريع العقارية بتكلفة 200 مليار امريكي.
الرؤية هدفها عمل مشاريع الاستدامة او التنمية المسدامة.

بيشرف على المشاريع دي مجلس ابوظبى للتخطيط العمراني و نسبه مساهمة الحكومة فى المشاريع دى حوالى 40% من اجمالى التكلفة والقطاع الخاص المفروض يغطى النسبة الباقية. اتحطت المخططات دى علشان يوسعوا الامارة وتكفى اكتر من ثلاث ملايين نسمة. عدد السكان الاجمالى لمدينة ابوظبى وضواحيها حوالى 900,000 نسمة. من مجموع 1,600,000 نسمة تقريبا اللى هو مجموع سكان امارة ابوظبى.

بدا الشغل فى تنفيذ المشاريع دى بالاعمال الانشائية والبنية التحتية لمشروع طريق الشهامة - السعديات السريع واللى اتسمى شارع الشيخ خليفة السريع، بتكلفة 1.4 مليار دولار، وبيوصل الشارع بين جزيرة ابوظبى والشهامة والجزر ياس والسعديات بطول 27 كم، وبيتكون من عشر حارات, وخلص الشغل فى واتفتح فى 15 اكتوبر 2009. المشروع دة من المراحل المهمة لخطة ابوظبى 2030.

 برضو مدينة خليفة الجديدة هتكون المقر الجديد للوزارات والهيئات والمؤسسات الاتحادية والدوائر المحلية، وهتتوفر فيه كل المرافق الحيوية زى اماكن السكن والاقامة والمولات والمراكز العلاجية والخدمية علشان تخفيف الضغط عن جزيرة ابوظبى. 
وركزت الامارات على ان تجهيز خطة 2030 بيسد حاجة امارة ابو ظبى لتخطيط دقيق ومدروس، علشان التطور فى النواحى الاقتصادية والنمو السكانى اللى بيزيد، وتوفير فرص العمل فى مجالات كتيرة، ودة اللى خلى الامارة قبلة للاستثمار والمستثمرين بسبب الامن والامان الذين بتتميز بيه الامارات.

من ضمن الخطة بنى شبكة سكك حديد داخلية وخط مترو، بالاضافة لتوسيع الجزء الداخلى منها فى شبكة من الطرق القريبه للجزر، ودة اللى هيساعد فى بنى منطقة تجارية جديدة متركزة على جزيرة الصوة والريم، ودة اللى بيساعد فى الحفاظ على الطبيعة بالاضافة لمساكن المواطنين وشوارع كويسة للسير ومرافق محلية ووسايل للنقل الجماعي.

وهدف مشروع الطرق والنقل والمواصلات هو الخطة الشاملة علشان يعملو بنية تحتية تعيش فترة طويلة للطرق والمواصلات ، وبتتركز فى شبكة نقل امنة وجديدة ومتطورة بتربط مدينة ابو ظبى بالمناطق اللى حواليها، وبتدعم النهضة الشاملة اللى فى كل المجالات، بتسهيل حركة الافراد والجماعات والبضايع فى كل وسايل النقل ومن ضمنها المترو والنقل المائي.

بتتميز حلبة مرسى ياس عن باقى الحلبات "الفورمولا F1" فى العالم بانها صاحبة اطول طريق سباق مستقيم، وبـ 21 حواداية، ودة اللى بيخلى المجال مفتوح للسرعات العالية والمتابعة الحماسية. برضو حوادايات الحلبة على امتداد جزيرة ياس وبتعدى تحت فندق ياس فايسروي, الحركة دى بتجذب كلّ اللى بيتابعو السباق وبتزيد من متعة وحيوية الفرجة.





</doc>