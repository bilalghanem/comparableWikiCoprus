<doc id="79855" title="تحالف سياسى" url="https://arz.wikipedia.org/wiki?curid=79855">
تحالف سياسى

التحالف السياسى او التحالف الانتخابى هو اتحاد بين حزبيين او اكتر ، فى الغالب بيكونوا افكارهم قريبه ، عشان يدخلوا الانتخابات او يحكموا بلد او حتى عشان يبقى موقفهم اقوى. كل طرف فى التحالف بيكون له ايديولجيته المختلفه عن التانى بس بيختار لشكل مؤقت يحط الاختلافات دى على جنب عشان المصلحة و الاهداف المشتركة بينه و بين الاطراف التانيه.
مش شرط ان يكون التحالف السياسى او الانتخابى من اطراف قريبه من بعض فى الافكار و ايديولوجيا ، ممكن يكونوا مختلفين خالص بس
بيتحالفوا عشان يجمعوا مواردهم عشان يكسبوا انتخابات او يقفوا قدام حد هم شايفينه عدو او بيشكل خطوره عليهم. بعكس الائتلاف السياسى ، اللى بيكون تحالف مؤقت عشان يوصلوا لهدف مشترك ، الاطراف اللى فى التحالف السياسى غالبا مش بينزلوا قدام بعض فى الانتخابات و بيشجعوا و بيدعموا مرشح الطرف التانى فى الاماكن اللى مش نازل فيها الانتخابات او لو حزب كبير متحالف مع حزب اصغر بيخلى ممثل الحزب الصغير يترشح على قوايمه عشان يدعمه و يديله فرصة اكتر عشان يكسب و التحالف السياسى بيبقى هدفه ان التحالف ده يفضل بعد الانتخابات ، بعكس الائتلاف اللى التحالف فيه بيخلص لما الانتخابات تخلص.



</doc>