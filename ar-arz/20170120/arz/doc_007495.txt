<doc id="27943" title="اطفيح" url="https://arz.wikipedia.org/wiki?curid=27943">
اطفيح

إطفيح من المدن المصريه القديمه على الشط الشرقى للنيل. فى العصور الفرعونيه كانت عاصمة قسم ماتونو ، و فى العصر الرومانى كانت عاصمة قسم أفروديتون. بعد فتح العرب مصر بقت عاصمة كورة الإطفيحيه و كانت بتتسمى " الشرقيه " إكمن موقعها فى شرق النيل. فى سنة 1833 اتسمت مديرية شرق إطفيح ، و فى سنة 1841 اتلغت المديريه دى و اتضافت بلادها لمديرية الجيزه لكن إطفيح فضلت عاصمه لمركز إطفيح. فى سنة 1898 اتنقل المركز من إطفيح ل الصف باسم مركز الصف فبقت إطفيح من بلاد مركز الصف فى مديرية الجيزه اللى بقت بعد كده محافظة الجيزه.


</doc>