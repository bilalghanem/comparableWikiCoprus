<doc id="17147" title="شارلوت كورداى" url="https://arz.wikipedia.org/wiki?curid=17147">
شارلوت كورداى

شارلوت كورداى ( يوليو 1768 - 17 يوليو 1793) معروفه للتاريخ بانها اللى اغتالات جان بول مارات الصحافى و زعيم من زعما حزب الجاكوبين اللى كان بيحكم وقت الثوره الفرنسيه .

فى سنة 1793 وصلت القتل و عدد المعدميين فى فرنسا لاعداد كبيرا جدا فوق الميتيين الف واحد , ودا من اسباب القتل والاعدام تهييج مارات للناس و تشجعيهم على قتل اللى سماهم "اعداء الناس والثوراه" و تطرفه المبالغ فيه و تشجيع الثوار المتطرفيين بتوع حزب الجاكوبين. الكلام دا ضايق ناس كتيرا فى فرنسا و كان منهم كورداى , اللى قررت اغتيال مرات و راحت لباريس و قابلت مارات فى بيته , اللى كان بيقابل فيه كل الناس عشان يعرف منهم الاخبار و ياخد منهم اسامى باعداء الناس والثوره وينشرها و يتعدموا, راحتله كورداى ,وهو قاعد فى حاجة زى بانيو كدا عشان العلاج من المرض الجلدى اللى جاله زمان, و قالتله انها معاه لسته باسامى اعداء للناس والثوره والنظام و اديتوه ورقه فيها شويه اسامى , اخدها مارات و وعدها انه حينشر الاسامى دى و حيخدوا جزائهم ويتعدموا تانى يوم. وقتها راحت مطلعه سكينه و ضربته فى صدره و بكدا مات مارات. شارلوت كورداى محاولتش تهرب و فضلت مكانها لحد ما قبضوا عليها.

لما سئلوها فى المحكمه " ايه اهدافك عشان تقتلى مارات؟ " ردت عليهم " السلام...بموته السلام حيرجع لبلدى" و قالت لهم " انا قتلت واحد عشان 1000 الف واحد يعيش" و قاعدت ترمى كلام على روبسبير اللى كان عمال يقول كلام زى دا عشان يبرر ليه قرارات الاعدام الكتيره دى. اتحكم على شارلوت كورداى بالاعدام بالمقصله. شارلوت كورداى فى ناس بيعتبروها بطله عشان قتلت مارات و حاولت توقف العنف والقتل اللى عمال على بطال اللى كان بيحصل فى فرنسا. كورداى بقتلها جان بول مارات خليت انصاره يحولوه لشهيد و قديس. وحلمها بالسلام مات معاها عشان حصل عنف و قتل اكتر واللى قام بيه روبسبير فى حكم الارهاب.



</doc>