<doc id="17597" title="حارة اليهود" url="https://arz.wikipedia.org/wiki?curid=17597">
حارة اليهود

حارة اليهود حى موجوده جنب شارع الموسكى فى القاهره و هى دلوقتى تبع حى الجماليه. و حارة اليهود مش حاره صغيره زى ما بيوحى اسمها لكن حى كامل بيضم حوالى 360 زقاق و حاره. الحى كان منقسم بطريقه طائفيه على شياختين ، واحده لليهود الربانيين و واحده لليهود القرائين.

الحاره كان فيها ثلاثة عشر معبد يهودى مافضلش منهم غير تلاته هما " معبد موسى بن ميمون " و " معبد ابو حاييم كابوسى " فى درب نصير و " معبد بار يوحاى فى شارع الصقالبه ".

و بيقول د. محمد ابو الغار مؤلف كتاب " يهود مصر من الازدهار الى الشتات " ان حارة اليهود ماكانتش مقصوره ع اليهود بس لكن سكنها كمان اعداد كبيره من المسلمين و المسيحيين و ماكانتش حى بيعيش فيه اليهود بالاجبار ، و ان سكان الحاره كانو مرتبطين بالحاره لسببين هما الدخل المحدود و القرب من من مصادر اكل العيش بالنسبه للحرفيين اللى كانو بيشتغلو فى الصاغه. و لما كانت حالة اليهود بتتحسن كانو بيسبو الحاره و يعزلو على عابدين او باب اللوق او باب الشعريه و اللى يتغنى كان بيعزل على العباسيه او مصر الجديده ,الزمالك


</doc>