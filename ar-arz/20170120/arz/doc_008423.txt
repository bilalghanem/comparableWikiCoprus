<doc id="111547" title="ليندى إنجلاند" url="https://arz.wikipedia.org/wiki?curid=111547">
ليندى إنجلاند

ليندى إنجلاند (Lynndie England) (8 نوفمبر 1982 - ) عسكرية امريكية ، كانت ضمن الجيش الأمريكى اللى احتل العراق سنة 2003 .

اتولدت ليندى إنجلاند يوم 8 نوفمبر 1982 فى مدينة آشلاند بولاية كنتاكى الامريكية ، وفى سنة 1999 وهى لسه فى دراستها الثانوية انضمت لوحدة الجيش الأمريكى الإحتياطية بمدينة كمبرلاند بولاية ماريلاند . وفى سنة 2001 خلصت دراستها الثانوية واشتغلت عاملة فى مصنع لتجميد الفراخ ، وفى سنة 2002 اتجوزت چيمس إل فايك اللى كان زميلها فى المصنع لكنها اتطلقت منه بعد فترة قصيرة .

فى شهر يونيو 2003 سافرت ليندى إنجلاند مع القوات الامريكية اللى احتلت العراق وكانت فى وحدة الشرطة العسكرية 372 . وهناك اتعرفت على رئيسها فى الوحدة تشارلز جارنر (Charles Graner) ومارست معاه السكس جوه المعسكر الخاص بالوحدة وخلفت منه ولد اسمه كارتر الان إنجلاند يوم 11 اكتوبر 2004 .

فى سنة 2005 اتقدمت ليندى إنجلاند هى وعشيقها تشارلز جارنر للمحاكمة بعدما اشتركوا مع بعض ومع زمايلهم من افراد الجيش الأمريكى فى تعذيب المساجين العراقيين فى سجن ابو غريب الموجود فى بغداد عاصمة العراق ، واتحكم على تشارلز جارنر بالسجن لمدة 10 سنين ، اما هى فاتحكم عليها بالسجن لمدة 11 سنة لكنها قضت فى السجن 3 سنين بس وخرجت منه فى شهر سبتمبر 2008 .


</doc>