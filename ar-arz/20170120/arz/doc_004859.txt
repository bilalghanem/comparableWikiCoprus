<doc id="17046" title="الحرب الاهليه الروسيه" url="https://arz.wikipedia.org/wiki?curid=17046">
الحرب الاهليه الروسيه

الحرب الاهلية الروسية (روسيه:Гражданская война́ в Росси́и)، دول مجموعة من الاحداث اللى قسمت روسيا من سنة 1917 لحد 1923 . الحرب الاهليه ابتدت لما البلشفيين مسكوا الحكم فى روسيا واللى اتعرفت بالثوره البلشيفيه بقيادة فلاديمير لينين واعدموا القيصر الروسى نيكولاى التانى اللى كان محبوس بعد ثورة الروسية. الحرب الاهليه ما كنتش بس ما بين البلاشفه و الروس البيض ( اللى كانوا بينادوا بعودة النظام القيصرى القديم) وبس دخلت الحرب بعد كدا جهات كتيره و احزاب مختلفه مختلفه مع نظام فلاديمير لينين واتفقوا مع بعض انهم يقضوا على النظام البلشفى وبعدين يشوفوا حيعملوا ايه وهما كانوا الليبرالين الروس و الاشتراكيين الثوريين و لاسلطويين و المناشفه, اللى كانوا ضمن الحزب الاشتراكى الاجتماعى الديموقراطى اللى كان لينين زعيمه وبعدين اختلفوا مع افكاره وانشقوا عنه وبقى فيه منشفيك (اقليه) و بلاشفه (الاكثريه), وجهات تانيه انضمت ليهم بعد كدا زى البحارة الروس اللى كانوا مع البلاشفه و قلبوا عليه. الحرب الاهليه دى كانت بتغير حاجات كتيره فى المجتمع الروسى افكاره وحتى مين يقف فى صف ميين مثلا مدينة كييف لوحدها غيرت موقفها انها تقف مع البلاشفه ( اللى عملوا الجيش الاحمر) او المناديين بعودة النظام القيصرى القديم (الجيش الاحمر) او الجهات التانيه اللى بتنادى بنظريات سياسيه تانيه زى الليبراليه و الاشتراكيه اللى مختلفة عن نظام لينين ( ومعروفيين بالجيش الاخضر)اللى كانوا معارضين للبلاشفه والروس البيض بس ساعات ضمن الحرب الاهليه كانوا بيتفقوا مع الروس البيض ضد البلاشفه اللى كانوا بيعتبروهم الاخطر لو فضلوا فى الحكم. الحرب الاهليه الروسيه خلصت فى سنة 1923 لما قدر البلاشفه بقيادة لينين انهم يقضوا على الثورات اللى كانت ضدهم واعدموا عدد كبير جدا من المعارضيين وقضوا على التدخلات الاجنابيه اللى كانت بتشجع المعارضين ليهم, على حسب مصلحتهم مع مين فيهم, و اعدوا تركيب المجتمع و افكاره.



</doc>