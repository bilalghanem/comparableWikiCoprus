<doc id="20273" title="چوزيف مولر" url="https://arz.wikipedia.org/wiki?curid=20273">
چوزيف مولر

چوزيف مولير "Joseph Müller" (اتولد 19 اغسطس 1894 - اتوفى 11 سبتمبر 1944) كان قسيس المانى و معارض للنظام النازى, اتقبض عليه بعد ما كان بينتقد النظام فى المانيا النازيه و افكار هيتلر النازيه و بعد ما قال نكته بتتريق على النظام و حال البلد. اتحاكم فى محكمة الشعب فى برلين, اللى كان عملها النازيين عشان يحاكموا المعارضين ليهم و اتحكم عليه بالاعدام بالمقصله. و اتنفذ حكم الاعدام فى سجن براندينبورج-جوردين Brandenburg-Görden. قبل ما يعدموه حطوا صورة لهيتلر على جنب و صورة هيرمان جورينج , رئيس الجيستاپو على الناحية التانيه عند وشه, فقالهم " دلوقتى ممكن اموت زى المسيح و بين اتنين مجرمين". فى ذكرى موته فى كل سنه بيتدق جرس الكنيسه اللى كان بيوعظ فيها فى قرية جروس دونجن كتكريم ليه.


</doc>