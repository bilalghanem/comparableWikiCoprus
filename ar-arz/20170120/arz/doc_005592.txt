<doc id="81027" title="جمهورية ايطاليا الاشتراكيه" url="https://arz.wikipedia.org/wiki?curid=81027">
جمهورية ايطاليا الاشتراكيه

جمهورية ايطاليا الاشتراكيه (طليانى :Repubblica Sociale Italiana) و اختصرها RSI ، كانت دولة دمية لالمانيا النازيه فى اواخر الحرب العالميه التانيه من سنة 1943 لحد 1945 بتسيطر على شمال ايطاليا و بتعتبر التجسد التانى و الاخير للفاشيه فى ايطاليا . الجمهورية كانت برئاسة بينيتو موسولينى ، اللى كان واخد لقب الزعيم القائد (طليانى :Duce) و تحت سيطرة حزبه الفاشى تحت نظام الحزب الواحد . جمهورية ايطاليا الاشتراكيه
كانت بتقول ان عاصمتها روما بس دى فاكتو العاصمة كانت فى بلد صغيرة فى شمال ايطاليا اسمها سالو ، اللى كانت فيها كل مقرات الحكومه. الجمهورية كانت بتعتمد بشكل اساسى على الجيش النازى.
فى يوليو 1943 ، بعد ما قوات الحلفا طردت جيوش ايطاليا من شمال افريقيا و غزت صقليه .الملك عمانويل التالت بدعم من البرلمان الطليانى اللى كان اسمه وقتها " المجلس الفاشى الكبير" طلع قرار بحجب الثقة عن بينيتو موسولينى و القبض عليه ، بعد ما اغلب الطليان و السياسيين شافوا ان ايطاليا بتتدمر تحت الحكم الفاشى و بقت تابع لهيتلر و المانيا النازيه و شافت ان موسولينى ضعف و جاه الوقت للتخلص منه. اتشكلت حكومة جديدة و كانت بتتفاوض مع قوات الحلفا على استسلام ايطاليا و اعلان الحرب على المانيا المانيا النازيه. لما عرفت المانيا النازيه ان حليفها موسولينى و حكومته اتقبض عليهم ، الجيش الالمانى احتل و سيطر على شمال ايطاليا ، فى ظل اللخبطة اللى فى الحكم فى ايطاليا وقتها مكنش فيه مقاومة كبيره للألمان اللى كانوا حلفا لايطاليا من اول الحرب ، و فى 12 سبتمبر القوات الالمانيه حررت موسولينى من سجنه فى عملية اتعرفت باسم غارة جران ساسو ( Gran Sasso raid) و اتنقل لفندق فى ساسو ، و بعد ما اتحرر و جمع انصاره اتعلن عن الجمهوريه.



</doc>