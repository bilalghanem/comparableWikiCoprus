<doc id="142683" title="انشراح موسى" url="https://arz.wikipedia.org/wiki?curid=142683">
انشراح موسى

انشراح على موسى (1937 - ) جاسوسة مصرية ، وهى مرات الجاسوس ابراهيم شاهين .

اتولدت انشراح موسى سنة 1937 فى المنيا ، وفى سنة 1951 خدت الشهادة الاعدادية . وفى سنة 1954 اتجوزت ابراهيم شاهين اللى كان وقتها موظف حسابات بمكتب مديرية العمل فى مدينة العريش وعاشت معاه هناك وخلفت منه تلات ولاد هما نبيل سنة 1955 و محمد سنة 1956 و عادل سنة 1958 .

بعد حرب 67 واحتلال اسرائيل لسينا ، نجح واحد من ظباط الموساد فى استدراج ابراهيم شاهين علشان يشتغل جاسوس لحساب الموساد بعدما استغل سوء احواله المالية وطلب منه انه يبلغه بأى معلومات عن مصر ودفع له مبلغ 1000 دولار امريكانى كدفعة اولى تحت حساب المهمة المطلوبة منه . ولما كان المبلغ يعتبر ثروة كبيرة بالنسبة للأسرة دى مع ظروفها المعيشية الصعبة ، فرحت انشراح موسى بوقوع جوزها فى مستنقع خيانة وطنه وشجعته على الاستمرار فيه وكمان اشتغلت معاه فى الجاسوسية بعدما سافرت معاه لمدينة بئر السبع فى اسرائيل واتعلمت من خبرا الموساد الكتابة بالحبر السرى وإرسال المعلومات عن طريق جهاز الإرسال اللى استلموه من ظابط الموساد .
وبعد كده اشتغل معاهم فى الجاسوسية ولادهم التلاتة .


</doc>