<doc id="14095" title="الفريد نوبل" url="https://arz.wikipedia.org/wiki?curid=14095">
الفريد نوبل

ألفريد برنارد نوبل Alfred Bernhard Nobel ( ستوكهولم ، السويد ، 21 اكتوبر 1833 - سان ريمو ، ايطاليا ، 10 ديسمبر 1896 ) كيماوى و مهندس سويدى ، اخترع القنابل و الجايزه المعروفه بـ جايزة نوبل اللى بتتمنح كل سنه للى خدمو الانسانيه من علما و كتاب و صانعى سلام.
"ولد ألفريد نوبل فى مدينة ستوكهولم فى السويد سنة 1833. فى سنة 1843 رحل مع ابيه الى مدينة سانت بطرسبورج فى روسيا ود درس الكيمياء مع العالم الروسى البروفيسور نيكولاى نيكولايفيتش زينن ، و بعد ان كمل 18 سنه سافر الى امريكا لكي يدرس الكيمياء و بقي هناك اربع سنين و درس مع جون اريكسون. بعد ما فلست اسرته رجع السويد مع ابوه و كرس وقته لدراسة المتفجرات خاصة النيتروجليسرين. فى 3 سبتمبر 1864 حصل انفجار كبير فى مصنع العائلة فى هلينبورج فى ستوكهولم فإتقتل خمس اشخاص كان من ضمنهم ايميل اصغر اخواته.

فى سنة 1884 ألفريد نوبل انتخب عضو فى لجنة الأكاديميه الملكيه السويديه للعلوم - و دى اللجنة اللى بقت بعد كده يتختار اتنين من الفايزين بجايزة نوبل - ، و أخد الدكتوراه الفخرية من جامعة اوبسالا سنة 1893.

عمل ألفريد نوبل ابحاث على مادة النيتروجليسرين و قدر أن يتوصّل لإختراع الديناميت سنة 1867 ، و بعد ما أخد براءه على اختراعه انشأ عشرات المصانع و المعامل فى عشرين بلد واغتنى و بقت عنده ثروه كبيره و بقى من اغنى الاغنيا فى العالم ، لكنه تعرض لحمله معاديه من الصحافه الاوروبيه التي هاجمته ، و فيه جرانيل سمته " صانع الموت " لإنه صنع شهرته و ثروته من المتفجرات اللى استخدمت فى الحروب ، و مات وحيد فى مدينة سان ريمو فى ايطاليا سنة 1896.

ألفرد نوبل ساب وراه ثروه ضخمه و وصيه بإستخدام أكترها فى مشروعات مكسبه يتدفع كل سنه من ارباحها جوايز لخمس اشخاص فادو البشريه فى مجالات حددها بنفسه و هى : الكيميا، والفيزيا، والطب ، والأدب ، والسلام العالمى.

ابتدت جوايز نوبل تتمنح من سنة 1901 فى يوم ذكرى وفاته فى 10 ديسمبر. مشاهير كتار فازو بالجايز من نواحى كتيره من العالم هو فيه فازو بيها لكن رفضوها زى الفيلسوف جان بول سارتر.

فاز اربع مصريين بجايزة نوبل : أنور السادات فاز بنوبل للسلام سنة 1978 ، و نجيب محفوظ بنوبل للادب سنة 1988 ، و احمد زويل بنوبل للكيميا سنة 1999 و محمد البرادعى بنوبل للسلام سنة 2005. و بكده فى كل تاريخ المنطقه العربيه ما حدش احد جايزة نوبل فى العلم و الادب غير المصريين."



</doc>