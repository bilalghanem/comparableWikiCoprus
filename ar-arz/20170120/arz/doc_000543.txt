<doc id="28173" title="لوكاندة مينا هاوس" url="https://arz.wikipedia.org/wiki?curid=28173">
لوكاندة مينا هاوس

لوكاندة مينا هاوس Mena House Hotel
اوتيل فخم 5 نجوم اتبنى القصر سنة 1869 فى شارع الاهرام فى الجيزة فى ضل اهرامات الجيزه وتحيط به حدايق حوالى اربعين فدان من الياسمين المعطر,وفيه ملعب للجولف من 18 حفرة، وملعب تنس ، وملعب للجري ومركز للياقة البدنية.
واوتيل مينا هاوس أوبروى فيه 523 غرفة و7اجنحة صغيره و4اجنحة رئيسية وفي كل واحده منها بلكونه خاصة تشوف الاهرامات.

كان اوتيل مينا هاوس عبارة عن قصر اتبنى اصلا أستراحة لرحلات صيد الخديوى اسماعيل. وبعدها وسع الخديوى البنا وحولة لقصر للضيوف فى سنة 1869 لانه كان بيحضير لمهرجانات افتتاح قناة السويس . اتباع القصر فى سنة 1883 لواحد غني انجليزى اسمه السير فريدريك هيد اللى اداه اسم "مينا"نسبة للملك مينا اللى وحد القطرين وللاستفادة من وجود الاهرامات الفرعونية كخلفية له ,وفي سنة 1885 اتباع القصر لعيلة بريطانية كانت تشتهر بعشقها للآثار المصرية القديمة وهي عيلة «لوكيه كينغ»، اللى قررت تحويل القصر لاوتيل , وفى سنة 1971 اشترى الاوتيل راي بهادور موهان سينغ اوبروى وشركته هم الملاك الحاليين للمينا هاوس.

فى سنة 1972 تولت شركة فنادق أوبروى العالمية الهندية ادارة الاوتيل ، وقامت بتجديده اكثر من مرة.

سكن فيه معظم ملوك واباطرة ومشاهير ورؤساء دول العالم زى الاغاخان و الاميرة ديانا و الملكة اليزابيث وملكة النرويج وملك وملكة اسبانياورئيس البرتغال و موشى ديان ورئيس فرنسا ساركوزى ومن مشاهير العالم شارلى شابلن و اجاثا كريستى و بيل جيتس و فرانك سيناترا و براين ادامز و بروك شيلد و روبرت دينيرو و روجر مور ، و سيسيل دي ميل و تشارلتون هيستون و معظم نجوم ومشاهير مصر زى عمر الشريف و يسرا و يوسف شاهين





</doc>