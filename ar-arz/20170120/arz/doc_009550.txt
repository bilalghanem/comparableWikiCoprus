<doc id="23763" title="ديميتريس كريستوفياس" url="https://arz.wikipedia.org/wiki?curid=23763">
ديميتريس كريستوفياس

ديميتريس كريستوفياس ( Δημήτρης Χριστόφιας ‏ "Dimitris Christofias") هو رئيس جمهورية قبرص دلوقتى. اتولد فى 29 اغسطس 1946 فى كيرينيا فى الجزء الشمالى من الجزيرة, اللى دلوقتى عاصمة جمهورية قبرص الشماليه. بيعتبر اول رئيس شيوعى فى تاريخ قبرص و كمان فى دول الاتحاد الاوروبى. كسب انتخابات الرئاسة بتاعة سنة 2008 فى 24 فبراير 2008 بعد ما اخد 53,36% من الاصوات فى الدورة التانيه من الانتخابات قدام منافسه يوانيس كاسوليديس ,اللى توجهته السياسيه يمينيه, عشان يشوفوا مين اللى حيبقى رئيس قبرص بعد الرئيس السابق تاسوس پاپدوپلوس (Tassos Papadopoulos), اللى توجهته يمينيه وسط.

انتخابوه ديميتريس نائب فى البرلمان القبرصى من سنة 1991 و بقى زعيم الحزب التقدمى (اكيل) من سنة 1988 و بعدين انتخبوه ليكون رئيس للبرلمان من سنة 2001, و بعدين اترشح للرئاسة و كسب. حلف اليمين فى 28 فبراير 2008 و اعلن انه حيعمل كل اللى يقدر عليه عشان يحل مشكلة جزيرة قبرص اللى متقسمه لدولتين من سنة 1974 و ان دى حتبقى من اول اولوياته. و اعلن كمان بالرغم انه شيوعى و بيفتخر بكدا الا انه حيسيب سياسية البلد الاقتصاديه اللى ماشيه بنظام اقتصاد السوق الحر زى ما هى.


</doc>