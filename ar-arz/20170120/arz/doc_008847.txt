<doc id="17398" title="لويس الخمستاشر" url="https://arz.wikipedia.org/wiki?curid=17398">
لويس الخمستاشر

لويس الخمستاشر (‏ Louis XV de France) كان ملك فرنسا من 1 سبتمبر 1715 م لحد 10 مايو 1774 م.مسك الحكم بعد ما مات الملك لويس الاربعتاشر اللى بيعتبر من اعظم ملوك و حكام فرنسا و المحبوبيين من الشعب كمان, اتميز حكم لويس الخمستاشر بسمعه كويسه فى اول حكمه وبس قرارته السياسيه الداخليه و سياسيته الخارجيه فى اوروبا و خسارته حرب السبع سنين من انجلترا خليته من اكتر ملوك فرنسا المكروهين من الشعب. كانت ليه علاقات سريه مع ستات كتير اشهرهم وحده اسمها مدام بومبادور, العلاقات دى جابتلوه انتقدات كبيره من الشعب و النبلا الارستقراطيين كمان. بالرغم من كل المشاكل اللى حصلت ليه , فى عهده كانت فرنسا اكتر دوله ,هى و روسيا ,فى اوروبا بتشجع الفنون والاداب و فيها اشطر حرافيين فى اوروبا. لحد دلوقتى اسلوب الفن و التصميم اللى اتعمل فى عهده بيتعمل بيه لحد دلوقتى.

دخلت فى عهده فرنسا فى حرب وراثه عرش النمسا واللى فضلت من 1740 لحد 1748 فى صف روسيا ضد النمسا و بريطانياو هولندا و حصلت فيها مجموعه من الانتصارات لفرنسا و قدرت فرنسا تسطير على منطقة هولندا النمساويه ( بلجيكا دلوقتى). بالحرب دى اتوسعت حدودها و زاد نفوذها جامد فى اوروبا. بعدا كدا حصل تحالف بين فرنسا و النمسا و جوز حفيده لويس الستاشر من بنت ملك النمسا مارى انطوانيت.

حصلتله محاولة اغتيال فى يناير 1775 , لما قام واحد بدخول قصر فرساى زى ما بيعمل الاف من الفرنسويين عشان يقدموا طلبات للملك , بس الراجل دا استخبى فى جنينه القصر واستنا لحد ما الليل جه و جه وقت الملك يتمشى زى ما بيعمل كل ليلة من غير حراسه وراح طالع عليه.

و ضربه بالسكينه. بيتقال السبب الرئيسى لمحاولة الاغتيال دى بسبب الانتقدات الجامده للويس الخمستاشر و بداية كره الناس ليه , ودا اثر فى الراجل اللى حاول اغتياله. الملك نجا من محاولة اغياله بسبب الهدوم التقيله اللى كان لابسها يوميها عشان الجو كان ساقعه جامد. وهو بينزف طلب من مراته تسامحه على " سوء سلوكه". محاولة الاغتيال دى خلت الفيلسوف فولتير يتريق عليها ويسمى الطعنه اللى ضرابها الراجل للملك بشكبة الدابوس.

مات الملك لويس الخمستاشر فى قصر فرساى اللى جنب باريس بسبب مرض الجدرى اللى اصابه من فتره. واتدفن فى مقبره كنيسه بازيليك سان دينيس اللى كان بيتدفن فيها ملوك فرنسا. مسك الحكم بعده حفيده لويس الستاشر و اللى قامت فى عهده الثوره الفرنسيه.



</doc>