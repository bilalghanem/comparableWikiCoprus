<doc id="27083" title="عبود الزمر" url="https://arz.wikipedia.org/wiki?curid=27083">
عبود الزمر

عبود الزمر اتولد سنه 1947 فى قرية ناهيا ( فى محافظة 6 اكتوبر دلوقتى ). كان مقدم فى الجيش المصرى ، اتدان بسبب مشاركته و تنفيذه قتل الرئيس المصرى أنور السادات فى 6 اكتوبر 1981 وقت عرض عسكري بعد ما مضى السادات معاهدة السلام المصريه الاسرائيليه بعد التوصل ل اتفاقيات كامب ديفيد. اتحكم عليه فى قضيتين ، واحده عشان اغتيال السادات (25 سنه سجن) و التانية عشان كان فى "تنظيم الجهاد" (15 سنه سجن). افرجوا عنه ف مارس 2011 بعد الثورة المصرية و بكده الافراج عنه بيعتبر من نتايج ثورة مصر سنة 2011. عبود الزمر هو صديق شخصى ل ايمن الظواهرى.

عبود الزمر بعد ساعات من الافراج عنه طالب بعمل ائتلاف حزبى يضم أكتر التيارات الاسلامية الموجودة فى مصر من تنظيم الجهاد والجماعة الاسلاميه والسلفيين من غير الاخوان المسلمين عشان الكل يعرف إن الاسلام مش الإخوان بس لكن فيه صور وأشكال تانيه ليها رؤيتها و مظلتها الاسلامية وتطبيقاتها الخاصه.

فى حوار مع العربية.نت اعتبر الزمر أن السادات غلط فى حق شعبه و فى توقيعه معاهدة السلام مع اسرائيل اللى نهت حالة الحرب و الاستنزاف البشرى و الاقتصادى اللى انهكت مصر من سنة 1948 لغاية سنة 1979 لما عمل السادات اتفاقية السلام.



</doc>