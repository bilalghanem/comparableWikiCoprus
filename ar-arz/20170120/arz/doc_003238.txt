<doc id="5062" title="مصرولوجيا" url="https://arz.wikipedia.org/wiki?curid=5062">
مصرولوجيا

المصرولوچيا او علم المصريات - بالانجليزى ايچيپتولوچى Egyptology / و بالفرنساوى Egyptologie / و بالألمانى Ägyptologie - ، ده علم بيدرس كل اثار وتاريخ دولة مصر القديمه, ومجال علم المصرولوجيا متحدد بالدوله المصريه من الفترة اللى قبل العصور الفرعونيه لحد تحرير العرب لمصر و شمال افريقيا, وعشان الاهميه التاريخيه و الثقافيه للدوله المصريه القديمه اتعمل علم مستقل بذاته ومن اعظم العلماء اللى كان ليهم اسهامات اساسيه فى علم المصريات العالم الفرنساوى شامبوليون والعلما ماسبيرو و مارييت و الانجليزى هارولد كارتر وغيرهم كتير.
وفيه حالة احساس ولع و هوس بالمصريات واهتمام بكل حاجة بتخص قدماء المصريين والفن المصرى القديم.
بترجع البدايات لعلم المصرولوجيا مع بدايات العلاقات المصريه الفرنساويه اللى بدات بشكل مباشر و قوى فى القرن التمنتاشر لما جه نابوليون بونابارت اللى كان مجيه لمصر مش مجرد حمله عسكريه و انما جاب معاه علما و فنانين كان ليهم اسهامات اللى اتعملت من خلال الملاحظات و الابحاث و اللى اتجمعت بعد كده فى موسوعة وصف مصر, اللى اتنشرت باوامر من بونابارت نفسه لمعرفته اد ايه اهمية مصر فى التاريخ و الثقافه القديمه و تاثيرها 
حجر رشيد حجر من البازلت الاسود اكتشفه عساكر الحمله الفرنساويه و هما بيحفرو حوالين قلعة سان جوليان سنة 1799, و بيرجع تاريخ كتابة حجر رشيد لسنة 196 ق م ايام الملك بطليموس الخامس, الحجر اتنقش عليه مرسوم تنصيب بطليموس الخامس فى منف عاصمة مصر القديمه. حجر رشيد عباره عن حجر من البازلت الاسود طوله حوالى 113 سم و عرضه حوالى 75 سم و فيه اجزاء مفقوده من فوق (الجزء الهيروجليفى) و من تحت (الجزء اليونانى), ومكتوب بتلات لغات الهيروجليفى و الديموطيقى و اليونانى.
و اخد شامبوليون نسخه لحجر رشيد (نابوليون امر بعد اكتشاف حجر رشيد انه يتطبع نسخ لحجر رشيد و تتوزع على العلما لانه ممكن يساعدهم فى فك رموز الحجر, و افترض العلما ان اللى مكتوب على الحجر نص واحد بتلات لغات, و على الاساس ده فكر شامبوليون بان اسم الحاكم اللى بيكون مكتوب جوا خرطوش بيكون موجود جوا خرطوش فى اللغات التانيه اللى موجوده على الحجر و لان الااسماء و بالزات اسماء الاشخاص مابتتغيرش خصوصا الحروف الساكنه اللى مش متحركه فقدر يعرف معانى بعض الرموز الهيروجليفى و ده من خلال انه كان بيعرف يونانى كويس.
1 - Egyptian Grammar,
Being an introduction to the study of Hieroglyphs,
By, Alan Gardiner, Third Edition
2 - A concise dictionary of Middle Egyptian,
By, Raymond O. Faulkner
3 - An Egyptian Hieroglyphic Dictionary,
By, E.A. Wallis Budge,
I.S.B.N: 0-486-23615-3, Comes in two volumes.
4 - The Egyptian Book of the Dead,
The book of going forth by day, Introduced by, Carol A. R. Andrews
ISBN 977 424 434 6
5 - Wörterbuch Der Aegyptischen Sprache,
Im Auftrage Der Deutschen Akademien, Adolf Erman und Hermann Grapow,
Six Volumes - Berlin
6 - Ancient Egypt
By, Lorna Oakes &amp; Lucia Gahlin
Published by Hermes House.
7 - The Gods of the Egyptians, 
By, E. A. Wallis Budge, September, 1903
8 - Introduction to New and True Hieroglyphs, multi-lingual,
By, Ossama Alsaadawi
I.S.B.N: 977-5896-07-x
9 - Key to Ancient Egyptian Language, in Arabic,
By, Anton Zikri
10 - Exalted Monument of Ancients of Nile Valley, in Arabic,
By, Ahmad Bek Nagib
Inspector and chief director of Egyptian Monuments, Year, 1893 AD


</doc>