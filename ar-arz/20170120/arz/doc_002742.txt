<doc id="13544" title="تيرانا" url="https://arz.wikipedia.org/wiki?curid=13544">
تيرانا

تيرانا (بالالبانى:Tiranë او Tirana) هى عاصمة البانيا و اكبر مدينه فيها. عدد سكان تيرانا 616,396 (ديسمبر 2008).اتأسست تيرانا سنة 1614 على ضفة نهر ايشيم على ايدين قائد عسكرى عثمانى اسمه سليمان باشا اللى بنى هناك جامع و فرنة عيش و حمام توركى و اتطورت المدينه شويه شويه لحد اما بقت عاصمة البانيا سنة 1920.

تيرانا بتعتبر مركز اقتصادى و ثقافى مهم فى البانيا و اقتصادها متنوع بيقوم على الزراعه ، المنسوجات ، المعادن و الادويه. بتحاول تيرانا انها تجذب عدد كبير من السياح عن طريق تحسين البنيه التحتانيه بس عدم الاستقرار السياسى فى منطقة البلقان اثر بشكل سلبى على الجذب السياحى و خصوصا بسبب الصراعات المسلحه اللى حصلت فى التسعينات بين البانيا و البوسنه و الهرسك و كوسوفو و مقدونيا.


</doc>