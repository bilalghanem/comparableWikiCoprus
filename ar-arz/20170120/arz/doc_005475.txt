<doc id="17501" title="بوهيموند السابع" url="https://arz.wikipedia.org/wiki?curid=17501">
بوهيموند السابع

بوهيموند السابع امير انطاكيا و كونت طرابلس Bohemond VII Prince of Antioch and Count of Tripoli ( اتولد 1261 - اتوفى 19 اكتوبر 1287 ) ، حكم بعد وفاة ابوه بوهيموند الساتت سنة 1275 ، لكن فضل عايش مع قرايب امه Sibyl بنت الملك هيثوم الاول فى مملكة كيليكيا ( ارمينيا الصغرى ) لغاية ما وصل السن القانونى سنة 1277 لكن لما رجع واجه معارضه من جاى التانى امبرياكو Guy II Embriaco حاكم جبيل و من فرسان المعبد.

فى سنة 1282 بوهيموند اسر جاى و اخواته الاتنين و دفنهم فى الرمله لغاية رقابيهم و سابهم ع الحال ده لحد ما ماتو. و فى سنة 1281 خرج من التحالف مع المغول و عمل اتفاقية هدنه مع المنصور قلاوون سلطان مصر قبل هجوم المغول عليه. لكن فى مارس 1287 مينا اللاذقيه وقعت فى ايد السلطان قلاوون و فى اكتوبر من نفس السنه اتوفى بوهيموند وخلفته اخته لوسيا Lucia. بعدها بسنتين طرابلس نفسها استولى عليها الجيش المصرى و بكده انتهى عصر حكام سوريا النورمان اللى بدا من سنة 1098 من ايام الحمله الصليبيه الاولى.


</doc>