<doc id="19997" title="صيدله" url="https://arz.wikipedia.org/wiki?curid=19997">
صيدله

الصيدلة' هى العلم اللى بيجمع علوم الصحة مع كيميا الادوية و الصيدلى مهمته اتطورت من تحضير و صرف الدوا، لحد ما يشارك فى احسن انظمة تحسن صحة المجتمع و تقلل أثار الادوية الجانبى. و امتد دوره ف بعض الدول لتقرير الفعالية القصوى للمرضى اللى على سراير المستشفيات.

طول عمر الانسان مشغول باللى بيحصل جوا جسمه و دايما كان بيدور على حاجة تخليه يعيش للأبد. دستور الدوا "الفارماكوبيا" هى الدستور اللى فيه معيار جودة المواد و كمياتها ف كل الادوية.

اول دستور أدوية كتبوه المصريين القدماء بتوع الاسرة الحديثة لأن قبل كده كان بيتنقل من بؤ لبؤ و لما انتهت الاسره المتوسطة ضاعت كل المعلومات المهمة فابتدوا يجمعوها و يدونوها ما بين 1850 و 1200 ق م. فى دراسة ف جامعة مانشستر لقوا ان الوصفات دى هى اللى لسة بيعملوها اهل سينا ف الطب الشعبى.

ابن سينا و البغدادى مسويح الماردينى اللى عاش فى القاهرة الفاطمية اسسوا لعلوم الصيدلة الحديثه و استخدموا (حامض السلسيليك) و قطروا المياه.

اهم اتنين: دستور الدوا بتاع الولايات المتحدة 1 و دستور الدوا البريطانى " 2.

"مصر هى الوحيدة اللى أصدرت دستور دوا مكتوب بالعربى اخر نسخة منه كانت 1985 و مع انهيار المؤسسة البحثية و التعليمية ف مصر و اهتمام ادارة الصيدلة فى فترة الخصخصة بالمستورد بس حتى لو كان اكتشاف مصرى يسجلوه ف امريكا او اوروبا و بعد كده مصر تستورده." دستور الدوا المصرى هو نتيجة مجهودات كبيرة لهيئات و علوم اتطورت و نودى بيه فى نهاية الستينات و اتعمل منها تلات طبعات اخرهم سنة 1985. فى اى مكان فى العالم لو اشير لدوا الكلى اللى مستخلص من الخلة "مواد خللين و فيزناجين" بيشار لإنهم على معايير دستور الدوا المصرى.


</doc>