<doc id="20812" title="يحيى" url="https://arz.wikipedia.org/wiki?curid=20812">
يحيى

يحى بن زكريا "" معروف فى المسيحيه (يوحنا المعمدان), بالانجليزى: John the Baptist). المسلمين بئومنوا انه نبى من الانبيا اللى بعتهم ربنا و انه كان مبعوت عشان يهدى الناس و يمهد السكه للمسيح و يبشر بقدومه, و انه عمد المسيح عيسى (يسوع فى المسيحية). النبى يحيى هو ابن النبى زكريا و اليصابات, بنت عم مريم بنت عمران (العدرا مريم), قصة ولادته مذكورة فى القران فى سورة مريم و ان ولادته جيت بعد دعوة ابوه زكريا لربنا ان يرزقه ولد مع انه كبر فى السن جامد و مراته مش بتخلف, و ان ربنا استجاب لدعوته و بشرته الملايكة بولادته } سورة مريم. النبى يحيى كان من صغره حكيم و عاقل و بيرشد الناس لدينهم و عاش حياة متقشفه و كلها زهد. دخل فى مشكله كبيرة مع الملك هيرودس بسبب جوازه من هيروديا مرات أخوه و دا كان ضد التعاليم الدينية و طلب الملك من يحيى انه يعمله عذر بس سيدنا يحيى رفض و قاله ان ده ضد التعاليم الدينيه, فإتغاظت منه هيروديا و أوعزت لبنتها سالومى انها تطلب راسه على طبق, و فى عيد ميلاد الملك دخلت سالومى ترقص للملك هيرودس و المدعوين فقالها انه مستعد يحقق لها أى امنيه فطلبت راس يحى على طبق دهب فقتلوه و ادوها راسه على طبق.



</doc>