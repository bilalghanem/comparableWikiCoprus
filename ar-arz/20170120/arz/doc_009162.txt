<doc id="140006" title="داليا البحيري" url="https://arz.wikipedia.org/wiki?curid=140006">
داليا البحيري

داليا البحيري (21 اكتوبر 1970 -)، ممثلة مصرية.

اتولدت داليا البحيري في محافظة الغربية في مدينة طنطا سنة 1970، وخدت لقب ملكة جمال مصر سنة 1990، وطلعت الــ27 في مسابقة ملكة جمال العالم اللي اتعملت في لوس أنجلوس في نفس السنة. داليا معاها بكالوريوس من «كلية السياحة والفنادق» و اشتغلت مرشدة سياحية قبل دخولها عالم الفن، واشتغلت مقدمة برامج علي القناة الفضائية المصرية وعارضة أزياء، و اختاروها سفيرة للنوايا الحسنة في نوفمبر 2010، وده عشان محاربة مرض السكتة الدماغية، وعبرت داليا عن سعادتها باختيارها للمنصب ده، عشان ده يعتبر دور أساسي لأي فنان.

داليا اتجوزت مرتين: المرة الأولى من رجل مصري وخلفت منه «خديجة» بس للأسف ماتت بعد 8 شهور واتطلقت، والمرة الثانية في أغسطس 2008 من فريد المرشدي وهو ابن المنتجة ناهد فريد شوقي بنت الفنان فريد شوقي والفنانة هدى سلطان لكن الاتنين انفصلوا بعد جواز استمر خمس سنين ومات طليقها سنة 2014.

دخلت داليا عالم التمثيل سنة 2000 مع ظاهرة دخول الممثلات في مصر وده لما عملت دور سعاد في فيلم «» للمخرج رأفت الميهي كان حجم الدور كبير بالنسبة لممثلة جديدة وشاركها البطولة في الفيلم المغنية جيهان راتب والممثل أحمد رزق، لكن كسرت الدنيا لما ظهرت مع الفنان هاني رمزي في الفيلم الكوميدي سنة 2002، وعملت أفلام كتير في السينما والتلفزيون وأدت أدوار مركبة وصعبة واتقنتها.





</doc>