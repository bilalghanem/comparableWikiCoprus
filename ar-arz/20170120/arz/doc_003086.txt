<doc id="18763" title="تيميشوارا" url="https://arz.wikipedia.org/wiki?curid=18763">
تيميشوارا

تيميشوارا (بالرومانى:Timişoara ، بالمجرى :Temesvár) هى مدينة فى منطقة بانات فى غرب رومانيا و عاصمة كونتية تيميش و تانى اكبر مدن رومانيا بعد بوخاريست. 
الاستكشافات الاركيولوجيه اللى اتعملت حوالين تيميشوارا اثبتت وجود مستوطنات بشريه بيرجع تاريخها للعصر الحجرى الجديد (النيوليثى) و لحد العصر الرومانى.اقدم ذكر للمدنيه بيرجع لسنة 1212 لما اتشار لوجود حصن رومانى اسمه حصن تيميسينسيس (Temesiensis). هاجمها التتار فى القرن التلاتاشر بس القلعه بتاعتها اتعاد بناتيها من تانى و سكن فيها الملك تشارل الاول ملك المجر ما بين (1309–1342).احتلها الاتراك العثمانيين من سنة 1552 و طردهم منها النمساويين سنة 1716 و ضموها للنمسا بموجب معاهدة باساروفيتس سنة 1718.حاصرها الثوريين المجريين لمدة 107 يوم سنة 1848 و احتلها الصرب سنة 1919.سنة 1920 اتوقعت معاهدة تريانون اللى اعتبرت تيميشوارا و منطقة بانات اللى حواليها حته من رومانيا.
ما بين 15 و 17 ديمسبر سنة 1989 ، اندلعت فى تيميشوارا مظاهرات ضد الزعيم الشيوعى نيكولاى تشاوشيسكو و بعد كام يوم انتشرت الثوره فى باقى رومانيا لما اتقتل فى تيمشوارا حوالى 170 واحد فى المظاهرات دى و انتهت باعدام تشاوشيسكو بالرصاص و انهيار نظامه الديكتاتورى.  

المؤسسات التعليميه فى تيميشوارا من اهم الحاجات اللى بتميز المدينه و بسبب طبيعة التركيبه السكانيه المتعدده الثقافات و الاثنيات، بتهتم مدارسها بتعليم التلامذه فى المدارس عدد كبير من اللغات الاجنبيه زى الالمانى و المجرى و الصيربى و السلوفاكى و الاوكرانى بالاضافه للغه الام لاغلب السكان :الرومانى.
بتشتهر تميشوارا كمان بجامعاتها الكتيره و اللى ليها احترام و سمعه كويسه فى رومانيا كلها، و دى ليستة باهم الجامعات فى مدينة تيميشوارا:

تيمشوارا بتعتبر مركز ثقافى مهم فى منطقة غرب رومانيا و فيها مسارح و اوبرا و باليه و اوركيسترا فيلهارمونيه و مكتبات عامه و جناين على ضفاف نهر بيجا.
من اجمل و اهم المبانى الاثريه فى تيميشوارا الكاتيدرائيه الكاتوليكيه (1736-1773) و الكاتدرائيه الصربيه (1748 ، اترممت سنة 1791) و المتحف الى موجود فى قصر بيرجع تاريخه للقرن الاربعتاشر.
تيميشوارا من اهم المراكز الاقتصاديه فى رومانيا و فيها عدد كبير من الصناعات اللى اتعملت فيها بعد الحرب العالميه التانيه زى الاجهزه الكهربائيه و المواتير الجرارات الزراعيه و الانسجه و الهدوم و الكيماويات و البلاستيك و الجزم و الاكل المعلب. 


</doc>