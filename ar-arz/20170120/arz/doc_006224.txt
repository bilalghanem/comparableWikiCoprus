<doc id="13607" title="كينشاسا" url="https://arz.wikipedia.org/wiki?curid=13607">
كينشاسا

كينشاسا هيا عاصمة جمهورية الكونجو الديموقراطيه(اللى كان اسمها زائير من سنة 1971م لغاية سنة 1997م) واكبر مدينة فيها. المدينة مكانها على نهر الكونجو حسب تأديرات السكان لسنة 2009 فيها بتاع 1076099 بنى ادم. ده بيخليها تانى اكبر مدينة فى مدن افريقيا الموجودة جنوب الصحرا الكبرى حسب عدد الناس اللى ساكنيين فيها(نفس العدد موجود فى جوهانسبرج) بعد مدينة لاجوس ف نايجيريا وتالت اكبر مدن افريقيا بعد لاجوس والقاهره فى مصر.

المدينة موجودة فى الجزء الغربى من البلد, على الضفة الجنوبية لنهر الكونجو. اتأسست سنة 1881 على ايد المستكشف هنرى مورتون ستانلى اللى سماها ليوبولدفيل (Léopoldville) نسبة لـ ليوبولد التانى ملك بلجيكا ساعتها وبقيت المدينة عاصمة الكونجو سنة 1926م.

بعد الحرب العالمية التانية حصل تمرد ضد البلجيكيين فى يناير 1959م. تم الاستقلال بعد الثورة فى يونيو 1960م واتبدل اسمها بكينشاسا سنة 1966م. بتعتبر المدينة مركز تجارى مهم جدا وكمان بقت مركز سقافى وتعليمى مهم برضه.

كينشاسا متأسمه لاربع مقاطعات اللى بدروهم متأسمين لاربعه وعشرين بلديه. قلب مدينة كينشاسا هيا بلدية لا جومبى(La Gombe)

مقاطعات كينشاسا
الجو فى كينشاسا حر جدا وفيها موسم مطره من شهر اكتوبر لحد شهر مايو وموسم جاف مدته زغيره نسبين من شهر يونيه لحد شهر سبتمبر. موسم الجفاف فى كينشاسا اسقع وابرد من موسم المطره على الرغم من ان درجة الحرارة بتكون سابته نسبين طول السنة.

فى سنة 2004م كينشاسا كانت واحده من اخطر المدن فى افريقيا بالنسبة للجريمه. السرقه والاغتصاب والخطف وعنف العصابات اللى ماليه المدينة كل دى حاجات عادية . من ساعت ما خلصت حرب الكونجو التانية المدينة بتحاول تقلل من الفوضى وقلة النظام.

كينشاسا فيها معاهد وجامعات وهيئات تعليمية كتيره بتغطى تخصصات كتيره منها الهندسة المدنية والتمريض والصحافه والاعلام.

المدينة فيها تلات جامعات كبيرةومدارس فنية منها:

فى عشرين مستشفى فى كينشاسا و كمان مراكز طبيه. فى سنة 1997م بنى لعيب كرة السلة الكونجولى الاصل ديكمبى موتومبو مستشفى فيها 300سرير جنب مدينته الاصلية كينشاسا. من سنة 1991 مستشفى مونكول شغالة كمعهد طبى غير هادف للربح وبيتعاون مع وزارة الصحه كمستشفى تخدم مناطق كينشاسا.

اللغة الرسمية للبلد هى الفرنساوى و بتعتبر كينشاسا هيا تانى اكبر مدينة فرانكفونية فى العالم بعد باريس عاصمة فرنسا . و رغم إن لغة اللينجالا مستخدمة ومنتشره الا ان الفرنساوى هو لغة العلامات فى الشوارع والبوسترات والجرايد والاوراق الحكومية والمدارس وبتسيطر كمان على المسرحيات والتليفزيون والصحافة.

كينشاسا هيا مركز لكتير من محطات الاذاعة والتليفزيون. كمان التليفزيون الوطنى بيذيع من هناك وبيغطى معظم البلد.


</doc>