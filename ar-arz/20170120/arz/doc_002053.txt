<doc id="17067" title="لويس الستاشر" url="https://arz.wikipedia.org/wiki?curid=17067">
لويس الستاشر

لويس الستاشر (23 اغسطس 1754-23 يناير 1793) هو اخر ملك لفرنسا قبل الثوره الفرنسيه واللى قامت فى عهده عشان تردده وقرارته الاقتصاديه اللى ودت فرنسا فى داهيه و تحكم رجال الدين والارستقراطيين وتسلطهم على الناس. مسك الحكم بعد ما جده لويس الخمستاشر مات, اتجوز من مارى انطوانيت اللى كانت من العيله الملكه فى النمسا. لويس بعت فرق من الجيش الفرنسى وبعت ملايين الفرنكات لمساعدة الثوار الامريكان عشان يحربوا الانجليز, كانت الفلوس دى تكفى الاف الاسر الفرنسيه عشان كل حاجتها لمدة سنه كامله, القرار دا ضافت سبب جديد للثوره عليه فى سنة 1793 حاول هو و مراته انهم يهربوا من فرنسا للنمسا لعيلة مراته اللى بتحكم هناك من قبضه الثوار, بس اتقبض عليه و طلع روبسبير قرار باعدامه ودا اللى حصل فى يوم 23 يناير سنة 1793 واتعدم بالمقصله وبعدين اعدموا مراته وبيقه الاسرة الحاكمه. اخر كلمه قالها قبل ما يتعدم لما وقف عشان يخطب فى الجماهير اللى كانت وقفها تتفرج عليه وهو بيتعدم " انا واثق ان موتى حيحقق ساعده لاهل بلدى...بس انا زعلان على اللى بيحصل لفرنسا...وخايف اللى بيتعمل دا يغضب ربنا" قبل ما يقطعوه خطبته ويتعدم.لويس الستاشر بيعتبر من اسوء واحد يتولى مسؤليه فى وقت ازمات.

اتولد يوم اغسطس 1754 فى قصر فرساى اللى جنب باريس فى فرنسا فى سنة 1745. جده كان لويس الخمستاشر ملك فرنسا وامه كانت مارى جوزيف بنت فريدريك اغسطس التانى ملك بولندا. كان لويس طول عمره متردد و سهل جدا يتئثر عليه وعلى افكاره وقرارته وكانت شخصيته ضعيفه جدا ودا اللى زود المشاكل لما الثوره الفرنسيه قامت. لويس لما مسك الحكم كان عارف انه مش مجهز انه يحكم بالرغم من انه اتعلم ودرس و ادوله الفرص والمعلومات فى السياسيه والعسكريه عشان يقدر بس هو كان حاسس بكدا لما مسك الحكم.

الثوره الفرنسيه



</doc>