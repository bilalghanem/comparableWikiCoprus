<doc id="76879" title="ايلتس" url="https://arz.wikipedia.org/wiki?curid=76879">
ايلتس

أيلتس ( ، اسمه الرسمى :International English Language Testing System) ، هو امتحان بريطانى فى اللغه الانجليزى مخصص للناس اللى الانجليزى مش لغتهم الام و للناس اللى بيستعملوها كلغه تانيه ، اغلب اللى بيخشوا الامتحان بيبقى عايزين يدرسوا فى جامعات فى بريطانيا و استراليا ، كندا ، نيوزيلاندا او فى الدول اللى بتتكلم انجليزى ، الامتحان بيقيس قوة المتقدم فى الانجليزى فى اربع اجزاء ، جزء السمع ، جزء القراءة ، جزء الكلام ، بيبقى انترڤيو (مقابلة) مع واحد لغته الام انجليزى ، و جزء الكتابة. الامتحان بيتقسم لنوعين نوع اكاديمى ، للناس اللى عايزه تدرس فى الدول اللى بتتكلم انجليزى ، و نوع عام و ده مخصص للناس اللى عايزه تهاجر لدول بتتكلم انجليزى او مطلوبة للتعامل مع سفارات او لاسباب تانيه. جامعة كامبريدج هى المسؤلة عن الامتحان ده. نتيجة امتحان الأيلتس بتبقى صالحة لمدة سنتين بس من تاريخ الامتحان و بعدين بتبقى غير صالحه كاثبات رسمى معترف به. امتحان الأيلتس يعتبر من اشهر امتحانات الانجليزى مع امتحان التوفل.


</doc>